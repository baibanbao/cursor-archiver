---
url: wuruguan-diary-on-zizhitongjian
tag: 资治通鉴,吴汝纶,桐城派
date: 2016-11-30 01:35
status: public
title: 2016-11-30-跟吴汝纶学读《资治通鉴》
---

我读《资治通鉴》已经三个多月了，只读了20本中的第一本（原书第一至十二卷），进度条5%。近日看《吴汝纶全集》，发现第四册他的日记中，专门记录了他读通鉴的心得。对照我读过的，发现我看了跟没看一样，所有感悟都跟吴汝纶不在同一个点上。

吴汝纶是最后一个桐城派大师，林纾的老师，进士出身，做过曾国藩、李鸿章的幕僚，也做过知州，精通中西之学，尤其是他的文章，深得各方称道。严复的古文造诣已经很深，翻译《天演论》《国富论》，依然请他作序。

从昨夜到今天，我如饮甘泉般地边看边做笔记，记下了第一卷到三十三卷的精华。接下来会根据吴汝纶的节奏，去快读跳读资治通鉴，一直到东汉末年为止，如还有时间就读到第100卷，也就是20本里的第7本，这样就完成了这部书的三分之一了。

中年读书，唯快不破。迅速地收割一门学问的精华，为我所用。再像翩翩少年那样摇头晃脑地徜徉欣赏，哪有那个工夫？

##《吴汝纶日记》读通鉴部分

###读通鉴第一卷

襄子曰「民罢力以完之」「浚民之膏泽以实之」，此千古守城之要义。

>智伯又求蔡、皋狼之地于赵襄子，襄子弗与。智伯怒，帅韩、魏之甲以攻赵氏。襄子将出，曰：“吾何走乎？”从者曰：“长子近，且城厚完。”襄子曰：“民罢力以完之，又毙死以守之，其谁与我！”从者曰：“邯郸之仓库实。”襄子曰：“浚民之膏泽以实之，又因而杀之，其谁与我！其晋阳乎，先主之所属也，尹鐸之所宽也，民必和矣。”乃走晋阳。

又古人多能自知，能服善，翟璜之服李克，吴起之服田文，皆是也。

> 李克出，见翟璜。翟璜曰：“今者闻君召先生而卜相，果谁为之？”克曰：“魏成。”翟璜忿然作色曰：“西河守吴起，臣所进也；君内以鄴为忧，臣进西门豹；君欲伐中山，臣进乐羊；中山已拔，无使守之，臣进先生；君之子无傅，臣进屈侯鲋。以耳目之所睹记，臣何负于魏成？”李克曰：“子之言克于子之君者，岂将比周以求大官哉？君问相于克，克之对如是。所以知君之必相魏成者，魏成食禄千钟，什九在外，什一在内，是以东得卜子夏、田子方、段干木。此三人者，君皆师之；子所进五人者，君皆臣之。子恶得与魏成比也！”翟璜逡巡再拜曰：“璜，鄙人也，失对，愿卒为弟子。”

> 魏置相，相田文。吴起不悦，谓田文曰：“请与子论功，可乎？”田文曰：“可。”起曰：“将三军，使士卒乐死，敌国不敢谋，子孰与起？”文曰：“不如子。”起曰：“治百官，亲万民，实府库，子孰与起？”文曰：“不如子。”起曰：“守西河而秦兵不敢东乡，韩、赵宾从，子孰与起？”文曰：“不如子。”起曰：“此三者子皆出吾下，而位加吾上，何也？”文曰：“主少国疑，大臣未附，百姓不信，方是之时，属之子乎，属之我乎？”起默然良久，曰：“属之子矣。”

###读通鉴第二卷

商君之异于王道者，惟天资刻深而已，至用刑之严，则刑乱国用重典，岂足异哉！或病其专求腹腔，此亦耳食之见。

孙膑之用兵，大致以批亢【扌寿】虚为主，得其意而师之，可以百变不穷。

###读通鉴第三卷

远交近攻之谋，诸侯皆有之，不读秦然也。后人谓流过不当自相攻击，使秦收其弊，岂其然哉？

胡服骑射为古今之一大变。

当时诸国皆赖贤臣为之辅，武灵则雄武之资由于独断，较之高下，则世主皆非其敌也。

###读通鉴第四卷

廉蔺之辅赵也，可谓大臣矣。

大抵乐毅以正，田单以奇，此二子用兵之异也。

###读通鉴第五卷

长平之战，始祸于上党。平阳君所谓「圣人甚祸无故之利」者，实为深识，亦千古炯见也。

> 武安君伐韩，拔野王。上党路绝，上党守冯亭与其民谋曰：“郑道已绝，秦兵日进，韩不能应，不如以上党归赵。赵受我，秦必攻之；赵被秦兵，必亲韩。韩、赵为一，则可以当秦矣。”乃遣使者告于赵曰：“韩不能守上党，入之秦，其吏民皆安为赵，不乐为秦。有城市邑十七，愿再拜献之大王。”赵王以告平阳君豹，对曰：“圣人甚祸无故之利。”王曰：“人乐吾德，何谓无故？”对曰：“秦蚕食韩地，中绝，不令相通，固自以为坐而受上党也。韩氏所以不入于秦者，欲嫁其祸于赵也。秦服其劳而赵受其利，虽强大不能得之于弱小，弱小固能得之于强大乎！岂得谓之非无故哉？不如勿受。”王以告平原君，平原君请受之。王乃使平原君往受地，以万户都三封其太守为华阳君，以千户都三封其县令为侯，吏民皆益爵三级。冯亭垂涕不见使者，曰：“吾不忍卖主地而食之也！”古> 

赵括徒读父书，不知合变，不知合变，实古今读书之通弊也。

> 蔺相如曰：“王以名使括，若胶柱鼓瑟耳。括徒能读其父书传，不知合变也。”王不听。初，赵括自少时学兵法，以天下莫能当；尝与其父奢言兵事，奢不能难，然不谓善。括母问其故，奢曰：“兵，死地也，而括易言之。使赵不将括则已；若必将之，破赵军者必括也。”

岂知坚壁者乃大勇。

虞卿在战国谋臣中当为最贤。所以然者，以其弃相印救魏齐一事见之。凡战国谋臣，不过借口舌取富贵，富贵既得，虽生死不足以易之，肯为人弃相印哉？

> 秦王欲为应侯必报其仇，闻魏齐在平原君所，乃为好言诱平原君至秦而执之。遣使谓赵王曰：“不得齐首，吾不出王弟于关！”魏齐穷，抵虞卿，虞卿弃相印，与魏齐偕亡。至魏，欲因信陵君以走楚。信陵君意难见之，魏齐怒，自杀。赵王卒取其首以与秦，秦乃归平原君。

###读通鉴第五卷

始皇之生，孕十二月，余谓非也。此史家恶秦皇之暴，其母又倡女，故为是言，以证其为吕不韦子耳，不必信然也。

备边舍，谨烽燧，急人保，别无长法。李牧之破匈奴，不可常邀幸者，其守边，则千古定法也。

###读通鉴第六卷

王翦出将，先请田产，此实破人主之疑之要法。若后世人主，又往往以犯赃计大臣，则翦之术行，岂不更祸？

###读通鉴第七卷
观秦之败亡，率由黔首逃役。骊山之葬，其始祸也。

###读通鉴第八卷
治世君臣，互相咨警，乱世君臣，互相委过。

范增劝立楚后，最为失策。怀王一牧竖耳，安能驾驭群雄，项羽亦岂肯居人下者。

###读通鉴第九卷
汉之出击项羽彭城也，危道也。

###读通鉴第十卷
汉据敖仓而烧楚积聚，其关键也。楚汉胜负，全在乏食不乏食而已。

###读通鉴第十一卷
汉有得天下者三，而楚反之。得人，一也。据势得地，二也。转饷给足，三也。

冒顿之待东胡，不爱宝马没人，而独爱闲地，可谓知要。

> 冒顿自立为单于。东胡闻冒顿立，乃使使谓冒顿：“欲得头曼时千里马。”冒顿问群臣，群臣皆曰：“此匈奴宝马也，勿与！”冒顿日；“奈何与人邻国而爱一马乎！”遂与之。居顷之，东胡又使使谓冒顿：“欲得单于一阏氏。”冒顿复问左右，左右皆怒曰：“东胡无道，乃求阏氏！请击之！”冒顿曰：“奈何与人邻国爱一女子乎！”遂取所爱阏氏予东胡。东胡王愈益骄。东胡与匈奴中间有弃地莫居，千馀里，各居其边，为瓯脱。东胡使使谓冒顿：“此弃地，欲有之。”冒顿问群臣，群臣或曰：“此弃地，予之亦乎，勿与亦可！”于是冒顿大怒曰：“地者，国之本也，奈何予之！”诸言予之者，皆斩之。冒顿上马，令：“国中有后出者斩！”遂袭击东胡。东胡初轻冒顿，不为备；冒顿遂灭东胡。既归，又西击走月氏，南并楼烦、白羊河南王，遂侵燕、代，悉收蒙恬所夺匈奴故地与汉关故河南塞至朝那、肤施。

###读通鉴第十二卷
韩信死于吕后之手，而上不问。

吕后之诛韩彭，为吕氏也。高祖之诛韩彭，为刘氏也。其所为诛不同，而其欲诛之心则同，此所以不问信之罪，而从诛越之请也。不然，吕后之言，帝平日信听者甚少，如诛张王，废太子，诸事可见，今奈何听而不疑哉。

###读通鉴第十三卷
赵佗之自称南越武帝，自有司请禁关市始。
夫通市者，以我所有，易彼所无，固未尝有损于中国也。今无故而禁之，是速夷狄之叛也。
况是时，高后以女主临天下，诸务未遑，匈奴遗书亵媟，方且卑辞谢之，奈何绝南越之铁器哉。冒顿之事东胡，不爱宝马美人，而独不让以闲地，此知多轻重也。今绝南越之关市，而令其攻略长沙，数为边患，轻冒顿之所重，而重其所轻，谋国者之大失也。

###读通鉴第十四卷
以为自古功臣不善终，非尽人臣之不善居功，亦非尽人主之不欲保全，其故盖有数端。

一则起始诸臣并驱，不事礼节，其后稍绳以法，彼不能堪。
一则封赏不能悉平，有功而失志者，不能无怏怏。
一则人主自顾子嗣才略不及诸臣，惧其后祻，遂不能不舍其前功。
一则人臣自顾功高震主，惧不为容也。

数者有一，必不免矣。

###读通鉴第十五卷
晁错请募民实塞以备胡，其策甚辨，然使内地之民，生不识性奴之毡裘重酪之为何物，一旦徙令备边，此与赁市庸而战何异。边地风土，内地之民不相习，计五部思归乡里，错欲择其贤才，教之骑射，此安可得哉。错上言在文帝十一年，及十四年而匈奴入寇朝那、萧关，虏人畜甚重，计新慕之民已大白为胡虏矣，以此见错言之不效也。

###读通鉴第十六卷
亚夫击七国，先定不战而绝粮道之计，盖吴王空国而出，不谙兵事。

即有缓急，亚夫真可任为将。

###读通鉴第十七卷

以此知文义虽优，要通达实务为本。

###读通鉴第十八卷

王恢、韩安国皆庸才也。

匈奴虽绝和亲，然犹贪关市，汉亦关市不绝，此乃安边之一法。

张骞不得要领而还，盖无尺寸之功也。

###读通鉴第十九卷

人不可无风骨也。

盖自白登之役，匈奴尝为边患，汉尝和亲通市以羁縻之，犹不能约束也，其势不一大创惩，不能安然无事。

###读通鉴第廿卷

以好往，数人足矣，以武往，二千人无足为也。

###读通鉴第廿一卷

武帝时，自卫霍外，将皆庸才。

史叙李陵战功，多不可信。

###读通鉴第廿二卷

英雄晚节，往往不能自善，赵主父秦始皇皆是也。

郑茂上书「子盗父兵，罪当笞」，此仁人之言，识大体之策也。

上官桀「臣忧圣体不安，意诚不在马」，此可谓巧于自救者矣。

用人者慎毋因一言而遂进用哉。

###读通鉴第廿三卷

盖学优者才每不足。

然有学行之士，用之教化乡里。

有才者可以致用于朝廷，有德者可以致用于草野。

汉世风俗之厚，后世莫及，然其在朝大臣多出于小吏，其能厚风俗之由，则用经术之士教化乡里之效也。

###读通鉴第廿四卷

此见古人读书必求一书之用……不似后人但沾沾于口耳间也。

宣帝高材好学，然喜游侠斗鸡走狗，以是具知闾里奸邪，吏治得失，此宣帝之器量宏远也。

凡在田野者，皆可随时留心实学，何必迂板读书耶。

###读通鉴第廿五卷

备患之道，无全策也。

用人之道，唯上所好。

是人才常视乎上之所好也。

武帝斥逐诸羌，不使于匈奴相通，此为御夷狄之要策也。

###读通鉴第廿六卷

虏之交本不固，吾从而携之，故招降为上策。

###读通鉴第廿八卷

谷吉徒自送死，无谓也。

> 匈奴郅支单于自以道远，又怨汉拥护呼韩邪而不助己，困辱汉使者乾江乃始等；遣使奉献，因求侍子。汉议遣卫司马谷吉送之，御史大夫贡禹、博士东海匡衡以为：“郅支单于乡化末醇，所在绝远，宜令使者送其子，至塞而还。”吉上书言：“中国与夷狄有羁縻不绝之义，今既养全其子十年，德泽甚厚，空绝而不送，近从塞还，示弃捐不畜，使无乡从之心，弃前恩，立后怨，不便。议者见前江乃无应敌之数，智勇俱困，以致耻辱，即豫为臣忧。臣幸得建强汉之节，承明圣之诏，宣谕厚恩，不宜敢桀。若怀禽兽心，加无道于臣，则单于长婴大罪，必遁逃远舍，不敢近边。没一使以安百姓，国之计，臣之愿也。愿送到庭。”上许焉。既到，郅支单于怒，竟杀吉等

###读通鉴第廿九卷

###读通鉴第三十卷

客倍而主人半，然后敌。

报仇之兵，非救急之用。

不知用兵有报仇、救急之异，未足以言兵。

> 书奏，天子出汤，夺爵为士伍。会西域都护段会宗为乌孙兵所围，驿骑上书，愿发城郭、敦煌兵以自救；丞相商、大将军凤及百寮议数日不决。凤言：“陈汤多筹策，习外国事，可问。”上召汤见宣室。汤击郅支时中寒，病两臂不屈申；汤入见，有诏毋拜，示以会宗奏。汤对曰：“臣以为此必无可忧也。”上曰：“何以言之？”汤曰：“夫胡兵五而当汉兵一，何者？兵刃朴钝，弓弩不利。今闻颇得汉巧，然犹三而当一。又《兵法》曰：‘客倍而主人半，然后敌。’今围会宗者人众不足以胜会宗。唯陛下勿忧！且兵轻行五十里，重行三十里，今会宗欲发城郭、敦煌，历时乃至，所谓报雠之兵，非救急之用也。”上曰：“奈何？其解可必乎？度何时解？”汤知乌孙瓦合，不能久攻，故事不过数日，因对曰：“已解矣！”屈指计其日，曰：“不出五日，当有吉语闻。”居四日，军书到，言已解。大将军凤奏以为从事中郎，莫府事壹决于汤。

谷永、杜钦不受匈奴使臣伊邪莫演之降，可谓深悉虏情，其谓「贪一夫之得，失一国之心」，则所见大矣。后世贪近功小利者，岂足知此？

> 春，伊邪莫演罢归，自言欲降：“即不受我，我自杀，终不敢还归。”使者以闻，下公卿议。议者或言：“宜如故事，受其降。”光禄大夫谷永、议郎杜钦以为：“汉兴，匈奴数为边害，故设金爵之赏以待降者。今单于屈体称臣，列为北籓，遣使朝贺，无有二心。汉家接之，宜异于往时。今既享单于聘贡之质，而更受其逋逃之臣，是贪一夫之得而失一国之心，拥有罪之臣而绝慕义之君也。假令单于初立，欲委身中国，未知利害，私使伊邪莫演诈降以卜吉凶，受之，亏德沮善，令单于自疏，不亲边吏；或者设为反间，欲因而生隙，受之，适合其策，使得归曲而责直。此诚边境安危之原，师旅动静之首，不可不详也。不如勿受，以昭日月之信，抑诈谖之谋，怀附亲之心，便！”对奏，天子从之。遣中郎将王舜往问降状，伊邪莫演曰：“我病狂，妄言耳。”遣去。归到，官位如故，不肯令见汉使。

自经术之士，必以能秉正嫉邪为要，以刚直有气不肯逶迤从俗为贵，匡衡等启后世伪理学之渐者也。

薛宣不以吏道教子，其言「能与不能，自有资材」，此实名论。

###读通鉴第卅一卷

盖事实隳败，其端皆伏于隐微。

班姬在飞燕入宫之前，亦破娇宠。

班书加意摩拟，恐亦为亲者讳。

朱博为郡，常令属县各用其豪杰，此治盗之要法。

###读通鉴第卅二卷

夏侯求地匈奴，大失国体。囊知牙斯诘问，咄咄逼人。其败畔而能久存者，则其单于多有英才故也。

>匈奴车牙单于死；弟囊知牙斯立，为乌珠留若鞮单于。乌珠留单于立，以弟乐为左贤王，舆为右贤王，汉遣中郎将夏侯籓、副校尉韩容使匈奴。或说王根曰：“匈奴有斗入汉地，直张掖郡，生奇材木箭竿，鹫羽；如得之，于边甚饶，国家有广地之实，将军显功垂于无穷！”根为上言其利，上直欲从单于求之，为有不得，伤命损威。根即但以上指晓籓，令从籓所说而求之。籓至匈奴，以语次说单于曰：“窃见匈奴斗入汉地，直张掖郡，汉三都尉居塞上，士卒数百人，寒苦，候望久劳，单于宜上书献此地，直断割之，省两都尉士卒数百人，以复天子厚恩，其报必大。”单于曰：“此天子诏语邪，将从使者所求也？”籓曰：“诏指也；然籓亦为单于画善计耳。”单于曰：“此温偶駼王所居地也，未晓其形状、所生，请遣使问之。”籓、容归汉；后复使匈奴，至则求地。单于曰：“父兄传五世，汉不求此地，至知独求，何也？已问温偶駼王，匈奴西边诸侯作穹庐及车，皆仰此山材木，且先父地，不敢失也。”籓还，迁为太原太守。单于遣使上书，以籓求地状闻。诏报单于曰：“籓擅称诏，从单于求地，法当死；更大赦二，令徙籓为济南太守，不令当匈奴。”

###读通鉴第卅三卷

丁傅之祸，凡大祸无不始于无识之小人。

是时即制雅乐，亦端不能相变也。

中黄门给使王莽家，此大失也。名器不可假人。

耿育讼陈汤云：「汤功累世不可及，汤过人情所有。」此最得议功之意，后世功臣，坐微罪犯法者，皆朝廷不权功过之轻重也。

成帝讽杀翟方进，哀帝策免师丹，待大臣无礼极矣，乱世则事事有取亡之道也。

【中间只读未录】

### 读通鉴第四十五卷

耿龚神箭、拜井二事，皆史家之诬。匈奴为汉劲敌久矣，岂不知汉兵器者？【丝台】以神箭，此儿童之见矣。至如拜井水出，尤为裨野之谈，范史取之，无识之至。