- Projects
    - Completed Date::
    - Status::
    - Due Date::
    - Related Goals::
    - Urls:: [【知识欣赏】刘大同先生著作《古玉辨》全文（上篇）](https://mp.weixin.qq.com/s?__biz=MzIyMTA3MTQ0OQ==&mid=2650306444&idx=2&sn=1fc74c92742de9745c816b60eca7c049&chksm=8fce86bab8b90facac3436993d1685999bd801c0ce86a1d3ab9c902d2710b1a84770ccc226a0&scene=21#wechat_redirect)
        - [【知识欣赏】刘大同先生著作《古玉辨》全文（下册）](https://mp.weixin.qq.com/s?__biz=MzIyMTA3MTQ0OQ%3D%3D&mid=2650306446&idx=2&sn=6c26a1da1e41afbfd1d780b0c8825347&chksm=8fce86b8b8b90fae10f92a3753429ceae86e7aea0a4d26cbe69d65a7f386f91b992218dfbf1c&mpshare=1&scene=43&srcid=0822a9yXEXEIeMudP275lhDh&fbclid=IwAR0KmRFoDojaZmE_BPcz0bFE5mG7BNi6yG-uxcN4hiUtlcJiopHcH5cVC_4#rd)
    - Success Criteria:: 
    - Tags:: #Projects #玉石记 #寻古中国 #张广天 #宋占涛 #刘大同 #古玉辨
- 《古玉辨》是刘大同先生著于1940年的力作，描述了中国古代玉器的历史、特性、分类、产地、刀功、用途等，还包括了玩玉、盘玉、辨别真伪等方面的经验心得的总结，是古玉鉴赏、理论研究方面的经典。《古玉辨》以实物为据，绘出图形加以论证和说明。现仍为考古工作者和古玉研究人员的重要参考资料。收藏、研究古玉的人对《古玉辨》推崇备至，不时引用，以为鉴别古玉真伪之准绳。
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY8hMLgfVhKbla8gP7RYZMiblt2pUVusM39qqMSXjpBwibYx1ic5IbpbxJsg/640?wx_fmt=jpeg&wxfrom=5&wx_lazy=1&wx_co=1)
- 刘大同，原名建封，字桐阶，号芝叟，1865年生于山东诸城，民主革命先贤。曾加入中华革命党，被孙中山委任为东三省支部长。
- 1931年，刘大同携家人定居天津法租界义庆里，潜心书画，收集文物，著诗为文。他酷好收藏，所蓄墨、砚、玉、印、古钱等无一不精，书斋亦以收藏命名，有“研光阁”“断圭残壁斋”“百二钵精庐”“万泉山庄”等。他还从事研究，著有古玩著述多部。其《古玉辨》写于“庚辰春研光阁”，上有“东武持价轩”“刘氏精印本”字样，内容包括**“古玉普遍名称”、“玉之性”、“玉之品”、“玉之质”、“玉之色”、“玉皮”、“玉之出产”、“玉分出土地点**”等。“庚辰”即1940年，刘大同正居住在天津。
- **自序**
- 世之著金石书者，如无参考之书，则书不易著；如无鉴别之识，则书不易着；即使有鉴别之识，参考之书，而见闻不广，搜集无多，则书仍不易著，此理之必然者也。余自幼嗜古有癖，独于古玉则尤甚。
- 饮食起居，佩不去身，
- 古族中老幼，皆以玉痴目我。既壮，好之愈深，是以庚子之变后，有俄使白兰荪之赠品数百具，亦奇遇也。惜宁局被回禄，荡然无一存者，每一念及，不觉黯然。
- 今老矣，而嗜古之癖，仍不少减。
- 殆所谓古欢清爱，年愈老而情愈笃。
- 少时所得玉痴之名，原非无因而至也。伏思吾国文艺之开化，以玉为最古，其他皆在其后。今人只知钻石翡翠，金银古铜古瓷之为贵，而不知“君子比德于玉”之可宝，其数典忘祖，已大谬矣。故毛氏有传，郑氏有注，许氏有书，以及宋宣和之《古玉图》，吕氏之《考古图》，元朱泽民所撰之古图者，皆恐后人不知古玉之名称，作何使用，为考古也，吾今作《古玉辨》者，是恐人不能辨古玉之真赝，为存古也，命名虽异，而好古之心则同也。倾于著《研乘》，补《隶篇》，释《泉苑菁莘》，诸书脱稿后，特以古玉考据之书，世不多见，如吴清卿之《古玉图考》，以螭为虬之误；陈原心之《玉纪》，以六千年不出世之古玉，即化为泥之谬，一近附会，一近臆断，其中固多错误，但其苦心著录，亦属不易。何者？自吴陈二君去后近数十年来。弹此调查，尚有人乎？诚恐长此以往，则讨论者无人，研究者无人，精鉴者述者更无人。正如《典坟》《丘索》之无人读，黄钟大吕之无人闻，将古圣前贤所宝贵之球璧，视若沙砾，或破圆为方，毁赵氏之完璧；或染红煮黑，污虞廷之败环，岂不大可惜哉！故就耳目所及，以及六十余年把玩佩带之经验，约略纪之，至诸同好，以供研究。如云诸书，则吾岂敢。
- **——庚辰春诸城刘大同自序于研光阁**
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **一，古玉普通名称**
- 玉之未入土者，名曰[[传世古]]，又曰[[自来旧]]。入土者名曰[[土古]]，殉葬之玉，因其含殓，名曰[[琀玉]]。红如血者曰[[血古]]；微红者曰[[尸古]]；水银沁者曰[[黑漆古]]；受地火者，纯白曰[[鸡骨白]]，微黄曰[[象牙白]]，微青曰鱼有白。重出土者曰[[重出土]]；伪造者曰[[老提油]]，又曰[[炸侩]]，改造之曰[[旧玉]]；改造后雕者，曰[[古玉后雕]]。
- **二，玉之性**
- 玉入土者，性喜燥，不喜湿。土湿则易烂，色亦暗淡无光。南方出土之玉不多见者，皆腐烂，多不完整，而色又不足惊人故也。南方三代之物，固所少见，即六朝之物，亦寥寥无几。即偶尔遇之，求其色泽鲜明，礼质完整者鲜矣。
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **三，玉之品**
- 玉有干老鲜嫩之分，又有粗疏细腻之别。此皆由产玉之地质与出土之地点不同故也。
- 若玉之美者，虽受沁色极厚，而精光内涵，厚重不迁，不望而知其如端人正士之正色不挠也。此不可不辨也。
- **四，玉之质**
- 古玉形式，考之《古玉图》《考古图》等书，言之详矣。若论玉质，坚者如入燥地，虽万年亦不能朽烂如泥。陈原心《玉纪》云：凡玉在土中五百年，体松，受沁千年，质似石膏，二千年形如枯骨，三千年烂如石灰，六千年不出世则烂为泥。此乃臆断之词，决不可信。余建出土之玉，有清初之物，入土不满三百年，，亦受土沁，但不能入骨；又见夏器，玉质完善，五色灿然，令人可爱，入土三千年之久，并未有烂如石灰者；又见石器时代所用之玉斧玉铲，虽属沙蚀土吃，虽经千年以上，而亦未有烂如泥者。即此足证原心所见不广，抑或原心所见不玉，以鸡骨白色为烂如石灰，则更误矣。盖玉入土，年久即软，不软则色不能沁入；出土后，见风即硬，其或有朽烂之处，日久亦即坚硬，绝无如泥之理。如在土中化为泥者，即不能出土矣，此必然之理也。如玉质不坚，与出于海滨之地，及闽越之间者，不在此例。
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **五，玉之色**
- 玉有新旧之分，色有九种之别：曰瑿，则玄如澄医；曰碧，则蓝如靛沫；曰玮，则青如苔藓；曰瓐，则绿如翠柳；曰玵，则黄如蒸栗；曰琼，则赤如丹砂；曰璜，则紫如凝血；曰瑎，则黑如墨光；曰瑳，则白如割肪；曰瑌，则赤白斑花；此玉本色也。若入土之玉，年久受地气所蒸，无论与何色之物相邻，皆能沁入。地中水银，到处流动，引物与玉熔于一炉，故玉之首色沁者，不止九种，每至十余种不等，直同窑变，令人莫名其妙。并且气味亦能沁入，若死尸所沁，即带臭气；碱水所沁，即带腥气；土沁者多土锈气；铜沁者多铜臭气。故非用开水煮之，或灰提油法，不易退其腥臭之气。惟铜沁不宜用开水煮之，此不可不知也。
- **六，玉皮**
- 三代之器，无论大小，未见有带玉皮者；秦汉六朝之器，亦不多见；唐以后即时常有之。人皆不以为贵，到清乾、嘉以来把玩之玉，专尚玉皮。将来千百年出土后，或有以玉皮为沁者，抑未可知也。
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **七，玉之出产**
- 玉性属金，多产于西方，以和阗叶尔羌二处为最上。
- 精光内涵，体如凝脂，其圣洁细腻，厚重温润，佩之可以养性怡情，驱邪辟瘟，有益于人身者，美不胜收。
- 水底出产者，曰子儿玉，则尤为贵重，若宝盖玉次之。
- 尤有异品，曰天智玉，如水不热。昔殷纣自焚，曾以五千玉裹其身，他玉皆化为石灰，独天智玉仍旧毫无所损，故武王取其而宝之，以其为稀世之珍。
- 至蓝田荆山所产者，虽极美，而所产者少。又有于阗之三河，东有白玉河，西有绿玉河，又西有乌玉河，以及新疆峭壁峻崖之石，亦多产美玉。又有莎车之玉河，昆仑山下各河，以及新疆峭山之间，皆产玉。若西南阿丹巴勒布两处所产，质如翠石。翡翠出于缅滇，其形似玉，实非玉也。有光浮于外，带有石锈者，人每目为色沁，则大谬矣。此不可不辨者也。
- **八，玉分出土地点**
- 古玉出土者，以陕甘最多而最上，冀鲁豫晋，以及皖北徐扬等处次之，他省皆自愧一下。每见三代古物，其出土纹理棱角皆完好无损者，多出自西北。是因其土燥而玉性不能衣也。江北数省，土干而不燥，年久每年斑点之痕，故次于西北。他省地多湿气，所出古玉，花纹字迹，往往温漶而不清晰，且少完整之器，故不足重也。按出土之玉，皆因土性为转移。出自沙土地者，多干洁；出自五金矿地者，多受矿质沁染，而不纯净；出自海滩者，则色皆混沌，而体无完肤，此不可不辨也。
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **九，受沁色之古玉**
- 凡古玉出土，受色沁者，品类繁多。有不受色沁，而亦不受土蚀，形似传世古者，此玉之最坚者也，颇不易得。又有身多土锈，而无他色沁者。琀玉最少。
- 琀玉受一沁者，名曰纯一不杂；
- 受两色沁者，名曰黑白分明，又曰天玄地黄；
- 受三色沁者，名曰三光照耀，俗名三元及第，广东南洋，名曰桃园结义；
- 受四色沁者，名曰四维生辉，又名福禄寿喜；受五色沁者，名曰五星聚魁，又名五福呈祥，通称之为清五彩；
- 受群色沁者，多至十五六色不等，名曰群仙上寿，又曰万福同攸，通称之为混五彩。
- 余家存一旧玉乐壶，黄玉质，两面刻八骏，刀工精深，受沁十余色，马色各不相同，至铁莲青，桃花红，雪白，栗黄各色，尤鲜妍，为世所罕见，真巧沁也。又存一古玉蝉，白玉质，沁有四色，物小而精，亦系巧沁，均被抄没。
- **十，色沁各种名称**
- 受黄土沁者，色如甘栗，名曰[[玵黄]]；受松香沁者，色如蜜蜡，名曰老玵黄；受靛青沁者，色如天青，名曰[[玵青]]此系青衣之色，传染沁入玉理者，深如蓝宝石，名曰[[老玩青]]；受石灰沁轻者，色红艳如碧桃，名曰[[孩儿面]]，复原时，直同碧霞玺；受水银沁者，其色黑，名曰纯漆黑，此非地中水银所沁，乃古代殓尸之大坑水银沁入，方有漆色；受血沁者，其色赤，名曰[[枣皮红]]，深者名曰[[酱紫斑]]，此乃近皮之物也。或云血不能沁玉，以人死血枯竭无生气，必因地气所蒸，与他物混合为一，方能沁入玉内作深紫色，此一说也。受铜沁者，色如翠石，名曰[[鹦哥羽]]。铜器入土，年未久即生青绿色，年久则尤甚。玉与之邻，为其传染沁入，复原时，比翠石而更娇润，但用热水洗之，含有铜臭气耳。此外杂色尤多，红有[[鹤顶红]]，[[人参朵]]，朱砂片，胭脂斑，[[鸡血红]]；黑有[[乌云片]]，淡墨光，黑漆古，多貂须，[[美人鬓]]；紫有[[茄皮紫]]，玫瑰紫，[[羊肝紫]]，紫檀紫，紫灵芝；青有铁莲青，竹叶青，虾子青，熊胆青；绿有松花绿，苹果绿，蕉牙绿，瓜皮绿，鹦鹉绿；黄有蜜蜡黄，米色黄，鸡蛋黄，秋葵黄，栗色黄，老酒黄，黄花黄，黄杨黄；白有[[鸡骨白]]，[[象牙白]]，鱼骨白，糙米白，[[鱼肚白]]，[[梨花白]]，雪花白。又有梨皮，橘皮，象皮，骆驼皮，黑蚓迹，鱼籽斑，鱼脑冻，蚂蚁脚，鹅眉黛，牛毛纹，鹧鸪斑，蛤蟆皮，荔枝核，冬瓜瓤，烂豆豉，石榴籽，碎茨纹，槟榔纹，洒珠点，古铜色，细罗纹，银灰色，瓦灰色，冰糖块，[[雨过天青]]，梅花数点，长虹贯日，太白经天，金星绕月，玉带缠腰，红日东升，秋葵西向，孤雁宿滩，苍龙浴海，桃花流水，银湾浮萍等名。受沁之原，不易深究，足见地气化生万物，奇奇怪怪，变化之无穷也。但论沁色，无论何色，以透为贵，次则为巧沁，虽薄如玉皮，轻如蝉翼，亦有逸趣。余昔存有巧沁大件九品，小件二十五品，其奇形怪状，真令人梦想不到。至《稗史类编》云：出土之玉，血古尸古为最贵，黑漆古土古为价低。今人又重绿铜沁，均未知古玉受沁之由来也。
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **十一，沁色小品之精**
- 色沁之玉，大而精者，固不恒见；即小而精者，亦不易得。
- 曾见郑君肯之，购一玉觚，小如葡萄，满身雄黄沁，光如宝石，其刀工之精致，又非寻常可比，真可谓六朝巧雕之精品。稚樵侄得一玉蝉，小如扁豆粒，质白，色沁为铁莲青，刀工极细，视之栩栩欲飞亦精也。余昔得一碧玉佛，小如枣核，遍体鱼籽斑，刀工亦甚圆浑，知非近世所能造，或云蒙古旧刻，虽未敢决定，但亦精矣。纪元十七年，在沪上见古冕旒百余棵。每棵有二三沁及四五色不等，古香异采，令人生羡，因索价过昂，不敢问鼎。三代古物，如此小而且精，精而且多者，实所罕见。
- **十二，五色沁之古玉**
- 凡玉出土，沁以五色者为最上，三色四色者次之，二色一色者，又次之。盖以地中五色不易产于一处，惟殉葬时，方能萃集五色于一穴，吾故曰非琀玉，不易受五色之沁也。况所见五色沁之古玉，多系妃嫔所佩之物，故古玉之沁，首重五采耳。
- 按五色沁，光怪陆离灿烂照人。
- 有花纹者，千不一见。即未经雕琢者，亦殊可珍，较之受色沁少者，则远胜百倍。
- 谚语云：玉得五色沁，胜得十万金，极言其可贵也。
- 庚子变后，俄使赠余数百件，颇多佳者。但圭璧琮璜等器，受两三色沁者甚多，受五色沁者，仅一琮一笄耳。以大内收藏之多，尚不易获，其他可知矣。惜宁局被火，无一存者，言之神伤。幸家藏夏时龙凤陪，未经损失，故至今佩之，而不肯去身也。倾又得一小琮，群色沁入，希少刀工，但亦西周旧物，可珍也。
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **十三，水银沁之古玉**
- 水银沁，有地中之水银，有殉葬之水银，有大坑小坑别，大坑水银，皆帝王列侯所用，其沁入之深厚与小坑不同。有一器而全体皆黑者，有一器而半身皆黑者。三代之物为最多，秦汉次之，两晋以后，即不多见矣。水银沁大则成片，小则成块，细则成线，皆因玉质坚与不坚则分，但色黝黑而有亮光，则一也。若地中水银所沁，有浅黄色牛毛纹者，有露白点冰片纹者，有在玉中而自行流动者，其色泽亮光，虽露有淡黑色，究与殉葬水银，迥不相同。常见古玉，黑白分明，一半大坑水银所沁，一半地中水银沁。地中水银，轻如流水，故所沁者形似鱼脑冻，人见之以为玉质之脑，非也，大坑水银所沁者即成黑漆古矣，况玉脑色与玉质无异，地中水银沁，则变为黄白，或微黑微青，皆因地气使然也。此不可不辨者也。幕友韩翕如，赠余黄玉束发，形同宝石，含有水波淡白色，此即地中水银沁一证也。人每以地中水银所沁与殉葬水银所沁混而为一，则更谬矣。
- **十四，水银沁之老嫩标题**
- 三代古玉因入土年久，水银结成大片或大块，干老异常，非佩之数十年，不能透清光。一经盘出，则黑如漆，明如镜，其耐人寻味，多有不可思议之处，如余所佩之碧玉琮是也。
- 秦汉古玉，水银亦有结成大片或大块者，其色鲜亮，特少有干老之气，如余所佩之碧玉虎符是也。
- 两晋六朝之物，水银明亮，若有浮光，且成薄片者多，而深透者少，故伊盘出，如余所存执黄玉宫门环，沁如纸薄；白玉袈裟圈，沁如枣皮；白玉琮，满身牛毛纹者是也；清室亲贵，多佩此等旧玉。
- 若唐宋之物，水银吸入未久，色易变动，其气质不厚，最易盘出，即脱胎后，亦乏古意，此不可不辨也。
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **十五，受地火之古玉**
- 玉受地火者，皆变为白色，俗称为石灰沁，即今所谓鸡骨白，象牙白是也。按鸡骨白，为白玉质，象牙白，为黄玉质，犹有淡青者，为鱼骨白，其质乃青玉也。以地中无天然之石灰，而有自然之地火，凡玉经火，其色即变为白，形同石灰，犹之石见火，黑者赤者皆变为白，而白者乃更白，故俗名之曰石灰沁也。玉属石之精，故其性无殊，今见人之移冢者，开坟后大棺被地火焚毁，往往有之，即此足见玉受地火亦然。或云，筑坟修墓，所用砖瓦石块，必须石灰灌浆，方能结成一片。是古墓中必有石灰，故名为石灰沁。此说亦似近理，但不如地火这说，为可据也，盖以石灰沁，玉变红色，与受地火之玉，色皆变白者不同，故不得袭谬沿讹，通名之曰石灰沁也。余佩一印，文曰气象万千，白玉质，水银沁过半，佩于腰间，已二十余年，一日失落，不知所在，次晨童子扫炉灰，见在灰中，已变为鸡骨白矣，可见地火与炉火相同，又乌足疑焉？再徵之前，在宁局被焚之古玉，其色皆变为石灰，大者皆碎，零星小件，尚有被局役捡去这，其所沁之黑者，青者，黄者，均成石灰色，亦不过深浅不同儿，此尤足据也。
- **十六，古玉出土之变相**
- 玉出土，有形如瓷片者，有形如瓦片者，有形如石灰者，有形如枯骨者，有形如兽角兽牙者，有色如木炭者，有色如生姜者，有色如烂酱者，有色如鲜枣者，有半露质地者，有不露质地者，有带玻璃光者，有遍体不露玻璃光着，此种形形色色，愈古愈怪，真令人难测。嗜古者，当格外小心，切不可因其形色而忽之。
- 诚以斑锈深厚，年愈久而形色愈黯，一经盘出，各种色沁，毕露其精采，有匪夷所思之妙。露质地者，固佳，不露质地者，其古香异采，尤其奇绝，此不可为知者也。
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **十七，香玉**
- 古玉出土，含有香气者，世不恒见。余时存一玉勒，白色方形，长二寸六分，方五分，云雷花纹极精深。于佩之有年，因调查国界，渡松花二道江，乘独木卫护，将登岸，跳板一跃而下，不觉系之绳坠断，将勒落于水边，旋令护兵随从十余人入水寻觅，终不能获，今三十余年矣。每一念及，为之怅怅，因香玉之不易得故也。按此种玉入土时，比邻于奇南，或松香樟脑沉香等物所结而成，有谓系受地中硫磺所沁，亦未可知，但非用手把玩，至玉不凉时，其香气不出也。
- **十八，温凉玉**
- 泰山老母宫，旧玉一枚，长约一尺五六寸，阔约六寸余，其样式尖圆形，一半白，一半黑，黑者温，白者凉，人皆异之。余以为此玉入土时，一半插入水中，一半浮于水面，年久出土，其在水中者，必凉，见日光者，必温，因水气日光，一凉一温之性所结而成，犹之石置盆中，在水中者凉，见日光者温，其理一也
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **十九，[[澄潭水]]之古玉**
- 玉有出土，后落于潭水之中年久，再出土者，名曰[[澄潭水]]，此种含有水气，润泽异常，较之脱胎旧玉，犹胜数倍。以其清光能照人影，诚为罕见之珍。余见清纯帝所佩之黄玉纹鱼佩，受三色色沁，名曰澄潭水，视之首尾欲动，真奇品也。
- 按玉性喜燥，而患湿，故出土古玉佳者多在西北，独入于潭水中，于无石无泥处而得此宝，为世所珍，岂不怪哉。
- **二十，重出土之古玉**
- 重出土之古玉，土蚀必有露出两层之形，细视内必透彻有光，外必含有污积之象，土蚀亦有深浅之分，
- 若用滚水煮之，则污浊自退，清光大来矣。
- 常常把玩，即能脱胎变为宝石色，较之第一次出土者，尤为特出。余昔存黄玉虬纹佩，满身黄斑，首有一角颇长，如吴清卿古玉图所考载之虬纹佩，首无角者误矣。盖虬有角，螭无角，不可不辨。审其质地，似重出土物，只因大不易携，故未盘出。又存有白玉蚕影佩器小而精，受水银沁极厚，
- 审其肌理，精光内蕴，乃佩之数年，居然还原，有宝石色，
- 见者以为此玉易盘，余曰此乃重出土之玉也，第一次出土时，早已人盘过，故今日再盘，即省工矣。此理之必然也。
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY8dSjndKGC9b6ySDf7bFicictzPWZMowowicgVmVKsSV984PUNNtxMR6lSw/640?wx_fmt=jpeg&wxfrom=5&wx_lazy=1&wx_co=1)
- 旷世之中，唯古玉空灵奇幻。虽不见车马舟楫，却听得古人喧嚣；虽不着只字片语，却读得祖辈心音。把玩摩挲之下，犹如静雅美人在与你喃喃细语，纵有哀愁劳顿，也在一瞬间消失殆尽。品读留连之间，恰似佛传经典，虽不能尽解禅意，却早已物我两忘，感激涕零。盛衰荣枯，万象变迁，只一块古玉，便将古人之遭遇，沧桑之巨变，展现在今人面前。感慨由此生，萦怀如流云，令人欲罢却不能。
- “
- ****遇见开门古玉 就在文话社 ！请关注微信公众号并输入“加入或者加入开门.文话社”就可获得邀请通道！****
- ”
- 上周我们推出了刘大同先生《古玉辨》的上篇，描述中国古代玉器的历史、特性、分类、产地、刀功、用途等，还包括了玩玉、盘玉、辨别真伪等方面的经验心得的总结，是古玉鉴赏、理论研究方面的经典。
- **复习上篇内容请点击☞**********[【知识欣赏】刘大同先生著作《古玉辨》全文（上篇）](http://mp.weixin.qq.com/s?__biz=MzIyMTA3MTQ0OQ==&mid=2650306444&idx=2&sn=1fc74c92742de9745c816b60eca7c049&chksm=8fce86bab8b90facac3436993d1685999bd801c0ce86a1d3ab9c902d2710b1a84770ccc226a0&scene=21#wechat_redirect)
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY8iciclQibPsarF5s2stk73laUJ7Pkm4EiaDVB2euYVPA5icEPHBu3lrVryXA/640?wx_fmt=jpeg&wxfrom=5&wx_lazy=1&wx_co=1)
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **二十一，玄玉**
- 余少时，与族兄西岩同学，夏日同浴于小浯河之龙湾。西岩好食蟹，每于石洞中捕之。忽得一蟹甚巨，其甲钳一小石，黑如琥珀之瑿，光极空灵，疑为寻常之牛角石。既审视花纹极精细，乃一玉压脐耳。余索持之经两月余，不知失落何处，迄今思之，殆所谓澄潭水欤？
- **二十二，把玩之玉**
- 玉佩历代皆有，至把玩之品，自秦汉始盛行于世。诚以玉佩皆所斩成片段，故宜佩之身边。
- 把玩之玉多子玉，椭形者占多数，故宜持在手内而易于玩弄也，余所见把玩之玉，多系雕以鸟兽虫鱼，龙虎虬螭等式，均系子玉，且皆秦汉以后之物，未见有三代之器。足见把玩之品，皆因子玉物小而精，后人不忍斩成片段故也。
- 余昔存一白玉蟾，大可盈把，背沁有茄皮色，后被子方侄携去。存一玉虎，已成黑漆古，不露质地，刀工系汉八刀，佩之数年，后在广州有有人招饮，醉坐洋车而睡，手中所持之玉虎，不知失落何处，今尚有一玉虬，全身黑漆古，刀工极精，惜其角上，于出土时受有斧铲微伤；又有一白玉鸳鸯，卧荷叶上，沁有铁莲青，枣皮红等色，颇佳；又有一黄玉暖手，上刻一蝙蝠，全体刻卐字，盖取万福同攸之意也，受水银沁极重，刀工朴拙，含有古趣。以上数品，皆汉物也，至六朝以后把玩者，土古尤多，但已元逊秦汉亦。
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **二十三，宝玉之名称**
- 周分宝玉与伯叔之国。当时所称宝玉者，是极言之贵，未必皆出土之有宝石色也。今之所谓宝玉者，皆以出土之玉变为宝石色，故名之曰宝玉也。玉不入土，而有宝石色者，仅璧铔一种而已，以其玉兼宝石改故耳。若出土之玉，不借盘功，而成宝石色者，吾未之见。
- 盖以玉不受地气所蒸，诸色所沁，其肌理未变者，不能成宝石色。不受人气之养，盘功之深，其气质不变者，亦不能成宝石色。
- 夫宝玉之可贵者，晶莹光洁，温润纯厚，结阴阳二气之精灵，受日月星光之陶镕，其色沁之妙，直同浮云遮日，舞鹤游天，奇致异趣，令人不测。较之宝石徒有光采，而少神韵，能夺人之目，而不能动人之心者，则远胜十倍矣。故嗜古者皆称宝玉。
- 余昔存一桓圭，上白下黑；一琥，沁有四色；一璧，鸡骨白色。均有宝采，玲珑可爱，惜被火焚。一黄玉佩，两面所刻螭龙，而中有一孔，作龙尾交错形，刀工颇古。两面朱砂沁，色兼红紫，全体光莹透骨，见者皆以为玉石。余佩之四十余年，而始臻此境，不易也。近得一三代系璧，小而精，亦如宝石，特少刀工；一晋代云龙璧，黑白分明，形如水晶。大小二璧，亦颇可玩；犹有二印，一碧玉形，如绿波；一黄玉，色同蜜蜡，皆脱胎旧物，亦多逸趣。
- **二十四，异品之玉**
- 清光绪二十年，余在燕京夜市，购一旧玉，白色，茄式，刀工颇精巧，蒂多土斑，无他沁色。茄身如羊脂，中有水珠，大如豆粒，见者皆以为奇异，有谓水银沁入结成块者，有谓玉中生直，如土中生虫，，石中生虫者，其说不一。余以为如含殓之水银所沁，当即变色，且成片，成块，成线等形，人皆知之，而未闻有成珠者。即地中水银所沁，其光自流动，亦不能结于一处，而成豆大之水珠，如以为有玉中生虫，何以向日视之，不见虫迹？相传石中有水，曰空青，水晶亦有此空青，此或与之空青耳。石空青，本草云，产益州山中，但不知玉之空青，产自何处。天地生物不测，真令人不能识也。余佩之数年，后因访张振卿年丈于东城，乘骡车翻于玉带河桥下，当时昏迷不省人事，岸上人将余抬于一小铺内，休息片刻即醒，见仆人与车夫皆头破血流而擦药，则余无恙也。旋问仆曰，伤损物件乎？答曰玉茄碎矣，他无所损。余甚惊异，以为河底无石玉何由碎？审视之，见玉茄身中一孔如豆大，空无一物，而已分为两矣，惋惜之至。次日徐东甫表兄来视余伤，即以碎茄示之，渠曰：闻之出土古玉，能护人身体，今果然矣，弟其存之。后藏于旧玉匣中，十余年而无失。迨宁局被回禄，此玉茄亦在其中，可惜也，亦可志也。
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **二十五，骨变玉**
- 兽骨变玉，为世所罕闻，质轻沁透，其光采色泽，直同五千年以上出土之旧玉，真可怪也。按兽骨变石，其年龄不知凡几，若变而为玉，其年龄更不可考矣。欧美研究地球之年龄者，当在所必须也。余得二枚古趣盎然，亦一奇观，似可作研究地球学着参考之一助。
- **二十六，传世古**
- 玉器未经入土，而年已经久，满身红色牛毛纹，若隐若见者，是曾经多人之把玩，精神气血凝聚而成，故质地之实浆，含有生气，玩之亦多雅趣。余见兰陵王氏，其世藏之连环璧，长二尺余，一黄一白，中有联环系之花纹。黄者谷式，白者蒲式，刀法之精深大而完整，洵为巨观，视之即知为汉器。又于日友某公爵加，见一白玉壶，大而且厚，花纹极细，视之即知为晋器。族兄雨樵，存一碧玉鱼，惠藕桥兄存一白玉虎，余家存一白玉佛像，均未入土，牛毛纹极细，色微黄，审其刀工，即知为六朝故物。至唐宋之物，见者尚多，故不赘。
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **二十七，土古**
- 凡出土之古，通名为土古。轻者曰土触，曰上锈；重者曰土侵，曰土斑。皆因地气所蒸，受土吃有深有浅，故现此形。如无此形，便非入土年久之物。亦有入土未就，而即出蛰，仅含有土气，用开水煮之，土气自退，依然如传世古无异。每有土锈浓厚，深入肌理，用刀刻上，不易削去者，盖因土有沙性沁入玉理，合而为一，故不易盘出。即盘出，亦不及色沁之光洁，耐人摩沙也。余存一赤玉璋，一苍玉璧，土沁处作干黄，含有沙石质。用灰提油法煮数次，亦无大效，极力盘之，微露暗淡之光，在奉天时，赠年丈英和卿侍郎。
- **二十八，琀玉**
- 典瑞云：於驵圭，璋，璧，琮，琥，璜之渠眉。疏：璧琮以殓尸之下。
- 注云：圭在左璋在首，琥在右璜在足，璧在背琮在腹，盖取象方神明之也。
- 疏：璧琮者，通于天地。盖古人皆以玉为瑞，出于神秘之信仰，故葬时以玉为含殓。出土之玉，名曰琀玉。后人以旧玉为琀玉误矣，更有以琀玉为汉玉，则尤为可笑。按出土之玉，殉葬者十之八九，非殉葬者十仅一二，故受色沁多者，皆殉葬物也。
- 礼曰：君子比德于玉。又曰：君子无故，玉不去身。可见生前所佩之玉，殁后多以此殉者，如高南阜以司马相如之白王私印殉者是也。
- 至其子孙，以其先人生前所好之物殉者，笔不胜书，玉其犹重也，此吾国古今人民之习俗，而况古之帝王家乎？故今日出土之金石，皆自古冢，此其证明。吾不知楚珩赵璧今尚存于地下否耶？
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **二十九，男女老幼之别**
- 今见出土之玉鸠杖首，知其为老者所用，蝶触等佩，知其为童子所用，圭璋琮璧，只其为王公所用，鱼佩系璧知其为士庶所用，若环佩琼瑶之类，知其为妇女所用，更有琮璧纂勒等之极小者，则知其为夭寿含殓所用。此不可不辨者也。余存一白玉勒，遍体牛毛纹，其大异常，一望而知其为三代物，惜少刀工，被及门高六吉索去。
- **三十，贵贱之分**
- 古玉，以圭璧琮璜等为上，次则祭器环佩，再次则零星小件者，是三代之琀玉也，至秦汉以后，以印章符节为上，殉葬有用玉押者，玉押即玉版也，长数寸，体厚异常，以美玉为之，以围腰间，可保尸之上体，如鼻塞眼压，孔压，压须夹肘之类次之，下体之粪塞阴塞之类又次之也。
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **三十一，琀玉之有缺痕**
- 琀玉有一刀之缺痕，有两刀之缺痕，皆玉人用刀削之，以记其为殉葬物也。今人皆知其为三代齐，而不知夏商之琀玉，皆完全无缺痕。
- 至周时始分，日用之物，皆完整，含殓之物，故意刻之，使其缺陷，以别之耳。
- 秦汉以后，无玉人之职，均属匠作，故无论日用与殉葬之器，皆取完整。据所见夏商之玉，与秦汉六朝之玉，未曾有一缺痕者，即此可断尾周时所制也。余存有碧玉瑗一，白玉琮一，皆一刀之缺痕，系璧一，黄玉璜一，皆有两刀之缺痕。而其拙朴之气，令人生羡。若伪造周器者，多仿其缺痕，但有意为之，刀痕明显易露，愈显其丑，此人人所易辨者也。
- **三十二，辨水火干三坑**
- 凡古代帝王之陵寝，其穴宽大，含殓之玉甚多。穴空地中之水，易于灌入，故名曰水坑。穴中有地火者，名曰火坑。穴中无水火者，名曰干坑。水坑之玉多斑点，形如虫蛀；火坑之玉多裂纹，形同石灰，干坑之玉，皆带有枯槁之色，土锈之痕。三者盘之日久，皆可复原，但水坑不如火坑，以浊气太重之故；火坑不如干坑，一裂痕太多亡故，干坑即无此弊。若论盘功，火坑较易于干坑，干坑较易于水坑。按干坑水坑，初出土时，玉质皆松，以刀试之，有直同花乳石者。俟盘出后，以刀划之，坚不可破。故琀玉之新出土者，不问其质地之硬软，但试其刀工色沁之老嫩耳。
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **三十三，玉出土之软硬**
- 玉入土中年久，其质即软，如不软，则色不能沁。至出土后，亦有硬软之分，硬者易辨，软者形同枯骨，或如瓦砾。此皆由地气燥湿所致，见者多不能辨。每见一器，一半软一半硬，硬者以刀试之，不能入，软者以指甲划之，即碎如泥土，但盘之日久，则软者亦坚不可破，此不可不知者也。
- **三十四，出土之夷玉**
- 《周书顾命》：大玉夷玉。疏引王肃云：东夷玉夷之美玉。郑康成云：大玉华山之球，夷玉东北之珣玗琪。《尔雅释地》：东方之美者，有医无闾之珣玗琪。是夷玉见称于周久矣，今见医无闾山下所产之玉，光透如冰，坚而不润，石性也。是以出土者，露有浮光，虽盘出而少色泽，不足贵也。
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **三十五，出土之璧流离**
- 地理志曰：入海市明珠璧流离。西域传：罽宾国，出璧流离。《吴国山碑纪符瑞》亦有璧流离。《魏略》云：大秦国，出赤白黑黄青绿缥绀红紫十种流离。吴清卿有一玉环，形同流离。即以为今日中国所罕见，即西域亦非恒有，故汉以为祥瑞，最可宝重。不知璧流离，即宝石之似玉者，质坚而不润，性寒而不温。即受色沁，亦多凹凸不易透出。故其光虽如玻璃，而不能如玉之润泽如脂膏也。汉时由西域进来，颇非易易，故人少见多怪，即目为祥瑞。犹之今人初见钻石，目为珍奇耳。今之目为珍奇，犹古之目为祥瑞也。按璧流离，可为玉中之异品，清卿以为玉中之绝品，则大谬矣。今某友得一笛头，拘于清卿之说，奉为至宝，不肯轻以示人。余笑曰：古之君子，以德于玉；今之人竟却比德于璧流离，能不令人捧腹？
- **三十六，刀工**
- 石器时代原无刀工，故古玉斧玉铲之类，存于今者，未见其有花纹者，可见上古未开化之前，无刀工之可言也。若论刀工，三代尚矣。
- 夏尚忠，其刀工精而深；商尚质，其刀工古而朴；周尚文，其刀工文而雅。而产玉之多，制玉之盛，尤以周为最。
- 观玉人之设，上而夏商，下而秦汉，均无此职，即可知矣。故今出土之古玉，论三代器，亦以周为最多。至西汉刀工，有豪放气，故有汉八刀之称。东汉三国同。隋唐以及五代之刀工，亦属圆浑，但杂而不纯，佳者极少。北宋之刀工，精神外露，特少古意。自宋末以及元明清，学着多刻花乳石，刻玉一门，纯属匠作，几不见文人一操刀矣。
- 但清至乾隆刀工为之一变，当时所刻翡翠玛瑙珊瑚宝石之多，实为历代之冠。其以天皇白鸡血红等石仿古，亦为历代所无。虽多匠作，但一量风尚，犹见文人词客游戏而为此者。故其刀法之精，直追六朝。
- 自道光以后，则远不及矣。余按古今雕刻一门，可分为五大时期，他山之石，可以攻错。是以石制玉时期，可称最古，一变而为周之昆吾刀，再变而为汉之八刀，又一变而为六朝之巧雕，至清之乾隆精刻为最后。此皆一时风尚，故精美者多。工艺之关乎文化，岂曰小补而已哉？犹之论瓷器，则必称柴汝官哥定，论鼓铸，则必称齐莒刀列国币，新莽梁武，宋徽清之咸丰是也。否则如唐之开元，宋之宣和，明之宣德，清之康熙，其刀工岂无精品，特以不能移风易俗，故传世者少耳。况近世多用旋车，气息薄弱，不能上追古代，则又远不如用刀矣。昔人云：自魏晋以来，不见昆吾刀，诚然哉。但昆吾刀，自何时断绝，吾亦不得而知也。若就双钩碾玉法论之，汉时已取便捷，失其古趣，至今之用旋车制玉，则愈趋愈下亦。倘再用机器制作，则俗恶不堪设想，可畏也。吾当与诸弟子论古玉曰：今之玉质，不如古玉之坚洁，想系地利之退化。今之刀工，无论单刀副刀，均不如古人刀工之朴拙，亦系文艺之退化，言之可慨。或云古玉坚洁，由于出土后风吹日晒，年愈久而愈见精彩，是以秦汉不及三代，六朝不及秦汉，唐宋元明不及六朝者，非玉之罪也。刀工亦然，今人不见昆吾刀，而已菊花铁所炼之钢刀刻玉，而欲追踪三代，颉顽秦汉，睥睨六朝，岂不愚哉。此说亦觉近理。
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **三十七，昆吾刀之切玉**
- 据所见周秦汉古玉，其刀工粗细不一。细者无论矣，粗者莫如汉八刀。而表现刀之快利，切玉如泥者，实千百中不一见。旧存一白玉虎文佩，遍体水银沁，大刀阔斧，随意乱刻，凸凹浅深，刀痕全然布露，使切玉如泥之真象，显然易见，亦不易得之奇品，可珍也。
- **三十八，各国玉工之比较**
- 印度之石刻画像，鉴古家多称在五千年以上，独未见出土之古玉。欧美之制作钻石，非不精美，独未闻有制玉之奇技。至于洋钱之证明，双凤风帆马剑四工双柱，以及闍婆之剪银叶，骠国之铸金钱，日本德川氏之钳金鎏金，均甚工致，但亦少制玉之工。即因屖所献天寿永昌之玉钱千缗，十年始成，费工不为不久，而未见有出土之古玉，可见成周时代玉人之设，其重玉，金球之冠，故其刀工，亦远胜他国也。
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- **三十九，古玉之文字**
- 夏用鸟篆，商用虫鱼篆，周用大篆，皆刻阴文，露于器内。秦兼大小篆，汉用小篆，大篆不多见，刻多阳文，露于器外，魏晋以后，楷隶并用，篆文甚少，故不易见。
- **四十，古玉后雕**
- 庚辰冬，魏君宜之，同其友运来古玉大小三百余件，属余鉴别。因审视两昼夜，其中虽少精品，而佳者大可陈列，小可把玩之品，约有数十件。收藏数世，始能臻此，不易也。中有一黄玉琮，高八寸，四面阔约四寸，遍体沁作栗黄色，真三代物也。惜少刀工，而四面复刻山水，画片极工雅，知系宋元名家所刻。余为之惋惜，直以为方竹杖之宜圆，半月池之不应凿也。旋曹君伯舫来寓，见之曰：此等后刻，非近世所造。此等山水画片，非高手不能辩。嗜古者，每以为后刻不足贵，而东西洋，则以为古玉后刻，乃双美耳。不但不以为病，且价值较未雕之古玉，则尤贵也、草君经理古董商业有年，常与欧美人交易，故言之甚详，但余以为保存古物，应存其旧制，不宜强加雕琢，致伤原器，而减古趣，令把玩时，不惬于心。
- ![Image](data:image/gif;base64,iVBORw0KGgoAAAANSUhEUgAAAAEAAAABCAYAAAAfFcSJAAAADUlEQVQImWNgYGBgAAAABQABh6FO1AAAAABJRU5ErkJggg==)
- **四十一，刻印**
- 考之用囗（钅术），始于周官，佩印见于六国。古囗（钅术）之传于世者，金银铜已少见，而玉囗（钅术）尤希。据余所见者，若鲁司寇齐都司蒸彝囗（钅术）等，刀法皆古，洵不易得。到秦传国之囗（钅术），相传斯篆寿刻亦难深信，惟自汉八体画法成立，五日摹印，以后已属专门，而刻印之风大炽。汉人制印，不独用玉，而用玉者亦极多。其刀工亦皆古雅，是以藏家皆珍之。按昆吾刀，切玉如泥，西戎利刀，割玉如割木。汉去周未远，或用此刀，亦未可知。但所刻鼻钮，龟钮，坛钮，瓦钮，龙虎钮，虬螭钮，种种无不精妙。魏晋六朝逊之，之唐宋则相去远矣。自元王冕善刻花乳石，风气为之一变。故明清至今，文人均以田黄，鸡血红，芙蓉白，苹果青诸色为贵，其价值且超过玉者百倍。盖以石质松软，易于操刀，不似玉质坚硬，而难刻也。故近代之能刻玉者，则更少矣。现在出土之玉印，尤足宝贵。余存有汉张留侯私印，文曰良子房，白玉质，瓦钮，受水银沁过半；晋羊叔子印，龟钮，直同黑漆，故质不可辨。两印刀工精劲，异于寻常，故常佩之，重其人也。族弟法三，由邛王冢得一玉印，满身鱼子斑，质不能辨，持赠于余，用灰提油法制之，文曰虞年伏，斗钮，亦有古趣。又见友人廉南湖，存有清乾隆御用一田黄石印，色如脱胎古玉，三绳联环钮，长约盈尺，下垂三印，其小异常精品也。古玉印，曾未见有此式。
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY8dSjndKGC9b6ySDf7bFicictzPWZMowowicgVmVKsSV984PUNNtxMR6lSw/640?wx_fmt=jpeg&wxfrom=5&wx_lazy=1&wx_co=1)
- 旷世之中，唯古玉空灵奇幻。虽不见车马舟楫，却听得古人喧嚣；虽不着只字片语，却读得祖辈心音。把玩摩挲之下，犹如静雅美人在与你喃喃细语，纵有哀愁劳顿，也在一瞬间消失殆尽。品读留连之间，恰似佛传经典，虽不能尽解禅意，却早已物我两忘，感激涕零。盛衰荣枯，万象变迁，只一块古玉，便将古人之遭遇，沧桑之巨变，展现在今人面前。感慨由此生，萦怀如流云，令人欲罢却不能。
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- 微痕篇
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY8YVhGTJwfnRCfEmY6qB5BqFxY3n9OdgEYHibwsiaBGOAwyYz9iaALicGchQ/640?wx_fmt=jpeg&wxfrom=5&wx_lazy=1&wx_co=1)
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY8lPLzeQ2OECpP8KnUCnYQQI9rY0NdUjMcDiaUkdhEJJFspHAUricyw2ow/640?wx_fmt=jpeg&wxfrom=5&wx_lazy=1&wx_co=1)
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY84aFuOl82IEG1dGiaEX76q6XBxPjicfosI7rwibP4NvicxA0kYGJXHQ3K3Q/640?wx_fmt=jpeg&wxfrom=5&wx_lazy=1&wx_co=1)
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY81JYNL3ibYB38bib0uTsviaHicZ9dZssBAo7kyic0iaDLG8Pw0kjsy2Lol6qA/640?wx_fmt=jpeg&wxfrom=5&wx_lazy=1&wx_co=1)
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY8eibP1P46X4YaYWdiaSvNibw0YS8Hv6RZofFgA1zq9sKjMczuhngUibeiajA/640?wx_fmt=jpeg&wxfrom=5&wx_lazy=1&wx_co=1)
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY8ib1oqexVKtLgmAIQKomuXjdRVhr0xBG5HcALiceSv2s2d5HDJhca4oAQ/640?wx_fmt=jpeg&wxfrom=5&wx_lazy=1&wx_co=1)
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY8RicQkpAicAY8OrvYDOpP2jg7wdZ5dibhzVG4LrHFHP4VDugZmmicIrFxuw/640?wx_fmt=jpeg&wxfrom=5&wx_lazy=1&wx_co=1)
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY8I7U6gMSAD4o9r1W4VbrKwGbUqYdlOzaQIeFju1a8CuicPv6S6Ao26uQ/640?wx_fmt=jpeg&wxfrom=5&wx_lazy=1&wx_co=1)
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY8NyW2FXjHFfyITabPQ3tl24SnRX3ftnJkIR73L1G8fq0WVNuluM5RgQ/640?wx_fmt=jpeg&wxfrom=5&wx_lazy=1&wx_co=1)
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY8xS1bicOz8IrSGJQSEw6ymuAmkucUnk8ZxiahoicA7y8WzN3aV8iafqT8hA/640?wx_fmt=jpeg&wxfrom=5&wx_lazy=1&wx_co=1)
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY8GkEYyrZhhUIkT4nXMy0DOTLofU3Q3yRP7Fcv69FWNGibyibTvicUDlmkg/640?wx_fmt=jpeg&wxfrom=5&wx_lazy=1&wx_co=1)
- ![Image](http://mmbiz.qpic.cn/mmbiz_gif/PVJK3uj1jpoTaaTUfyiaNSKcUNL7SaWY8r8u5fpnklvGPdwLqnr9kTtyWbXPLDbwDTWniaz8Z6j4tia9NT583y6aA/0?wx_fmt=gif&wxfrom=5&wx_lazy=1)
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY8fY4tZvVzvRBVvH8hgXs5UNeicibaYZZHtnLrkW1RerDsGDiatibVTyjvBA/640?wx_fmt=jpeg&wxfrom=5&wx_lazy=1&wx_co=1)
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY8odxCyM5LSkXYFGH66TteKgvd6ibn980oj4qEfyicOwFomPcQPhWbJB3A/640?wx_fmt=jpeg&wxfrom=5&wx_lazy=1&wx_co=1)
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY8oBP98icia00e1stoicicMjZrVDozTVibxmKiawxhDB202Ch9pu627dTW5ibMw/640?wx_fmt=jpeg&wxfrom=5&wx_lazy=1&wx_co=1)
- ![Image](http://mmbiz.qpic.cn/mmbiz_jpg/PVJK3uj1jpoTaaTUfyiaNSKcUNL7SaWY8Amg5pl9AAODAaMoiaIWDRg9pXnH1icQVqUWjlAMjZ9iav0bUVRL5tY5LA/640?wx_fmt=jpeg&wxfrom=5&wx_lazy=1&wx_co=1)
