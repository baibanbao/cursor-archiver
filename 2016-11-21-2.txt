---
date: 2016-11-21 10:47
status: public
tag: 英雄
title: 2016-11-21-《东观汉记》之《耿恭》
url: 2016-11-21-the-biography-of-genggong
---

《东观汉记》之《耿恭》
	
**《东观汉记》是一部佚书，现在看到的是清代的整理本，所以文字都不连属。比如下面这篇耿龚传，说耿龚「恭坐将兵不忧军事，肆心纵欲，飞鹰走狗，游戏道上，虏至不敢出，得诏书怨怼，徵下狱。」肯定是监营谒者李谭诬陷他的话。不过它的记述有比《后汉书》详尽的地方，比如「誓令疏勒出飞泉」，除了写他下拜之外，还「身自率士负笼」，显然更为可信。**	
	
耿恭，字伯宗。永平中，始置西域都护、戊己校尉，乃以恭为戊己校尉，屯后王部金蒲城。谒者关宠为戊己校尉，屯前王部柳中城。恭至部，移檄乌孙，示汉威德，大昆弥以下皆欢喜，遣使献名马，愿遣子入侍。
	
匈奴破杀后王安得，攻金蒲城，耿恭以毒药傅矢，传语匈奴：“汉家箭神，中其疮者必有异。”因发强弩射之，虏中矢者，视疮皆沸，并大惊。相谓曰：“汉兵神，真可畏也。”遂解去。

耿恭以疏勒城傍有水，徙居之。匈奴来攻，绝其涧水。城中穿井十五丈，无水。吏士渴乏，笮马粪汁饮之。恭曰：“闻贰师将军拔佩刀刺山而飞泉出，今汉德神灵，岂有穷乎！”乃正衣服，向井拜，为吏请祷，身自率士负笼，有顷，飞泉涌出，吏士惊喜，皆称万岁。于是令士且勿饮，先和泥涂城，并扬示之。

耿恭在疏勒，救兵不至，车师复叛，与匈奴共攻恭。数月，食尽穷困，乃龋铠弩，食其筋革。恭与士众推诚，共同死生，故无二心。
	
恭发疏勒时尚有二十六人，随路死没，三月至敦煌，唯馀十三人。恭母先卒，及还，追行丧制，有诏使五官中郎将马严赍牛酒释服。
	
车师太子比特訾降。

恭坐将兵不忧军事，肆心纵欲，飞鹰走狗，游戏道上，虏至不敢出，得诏书怨怼，徵下狱。

耿氏自中兴以后讫建安之末，大将军九人，卿十三人，尚公主三人，列侯十九人，中郎将、护羌校尉及刺史、二千石数十百人，遂与汉兴衰。

对照阅读：[东汉书：耿恭传 « 白板报](http://www.baibanbao.net/2015/08/%e8%80%bf%e6%81%ad%e4%bc%a0/)