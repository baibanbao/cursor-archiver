嵇康老师

《世说新语》
[南北朝 (420年 - 581年)] 刘义庆著	提到《世说新语》的书籍 电子图书馆
《德行》
电子图书馆
16 打开字典显示相似段落	德行:	
王戎云：“与嵇康居二十年，未尝见其喜愠之色。”
43 打开字典	德行:	
桓南郡。既破殷荆州，收殷将佐十许人，咨议罗企生亦在焉。桓素待企生厚，将有所戮，先遣人语云：“若谢我，当释罪。”企生答曰：“为殷荆州吏，今荆州奔亡，存亡未判，我何颜谢桓公？”既出市，桓又遣人问欲何言？答曰：“昔晋文王杀嵇康，而嵇绍为晋忠臣。从公乞一弟以养老母。”桓亦如言宥之。桓先曾以一羔裘与企生母胡，胡时在豫章，企生问至，即日焚裘。
《政事》
电子图书馆
8 打开字典	政事:	
嵇康被诛后，山公举康子绍为秘书丞。绍咨公出处，公曰：“为君思之久矣！天地四时，犹有消息，而况人乎？”
《文学》
电子图书馆
98 打开字典显示相似段落	文学:	
或问顾长康：“君筝赋何如嵇康琴赋？”顾曰：“不赏者，作后出相遗。深识者，亦以高奇见贵。”
《容止》
电子图书馆
5 打开字典显示相似段落	容止:	
嵇康身长七尺八寸，风姿特秀。见者叹曰：“萧萧肃肃，爽朗清举。”或云：“肃肃如松下风，高而徐引。”山公曰：“嵇叔夜之为人也，岩岩若孤松之独立；其醉也，傀俄若玉山之将崩。”
《栖逸》
电子图书馆
2 打开字典	栖逸:	
嵇康游于汲郡山中，遇道士孙登，遂与之游。康临去，登曰：“君才则高矣，保身之道不足。”
3 打开字典	栖逸:	
山公将去选曹，欲举嵇康；康与书告绝。
《任诞》
电子图书馆
1 打开字典显示相似段落	任诞:	
陈留阮籍，谯国嵇康，河内山涛，三人年皆相比，康年少亚之。预此契者：沛国刘伶，陈留阮咸，河内向秀，琅邪王戎。七人常集于竹林之下，肆意酣畅，故世谓“竹林七贤。”
《简傲》
电子图书馆
3 打开字典	简傲:	
锺士季精有才理，先不识嵇康。锺要于时贤俊之士，俱往寻康。康方大树下锻，向子期为佐鼓排。康扬槌不辍，傍若无人，移时不交一言。锺起去，康曰：“何所闻而来？何所见而去？”锺曰：“闻所闻而来，见所见而去。”
4 打开字典显示相似段落	简傲:	
嵇康与吕安善，每一相思，千里命驾。安后来，值康不在，喜出户延之，不入。题门上作“凤”字而去。喜不觉，犹以为欣，故作。“凤”字，凡鸟也。