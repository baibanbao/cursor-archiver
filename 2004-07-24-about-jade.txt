---
author: wangpei
comments: true
date: 2004-07-24 08:42:00+00:00
layout: note
slug: about-jade
title: 玉有三忌四畏一戒
wordpress_id: 1147
categories:


- 读书笔记
---


古玉有三忌：

   一忌油：旧玉地涨未足，常粘油腻，则清光不能透出。故佩玉者．把玩日久，恐被油沁、脑油、鼻油则尤甚。必须用滚水洗之．方能退油。盘者俏用鼻油摩擦，是爱之反不如毁之之为愈也。一忌腥：玉与腥物相接，即含腥味，且伤玉质。就海滨出土之玉观之，无一完壁，即可知矣。一忌污浊之气：倘有妇女污手盘弄，则土门闭塞，玉理之灰土不能退出，纵加盘功亦无益也。故妇女欲盘出土旧玉，非先净手不可。

玉有四畏：

一畏火：常与火近，色浆即退。一畏冰：常水冰近，色沁不活。一畏惊气：佩者不慎，往往坠地，如落砖石之上，重则损伤，轻则肌理含有裂纹，其微纫如发，骤视之而不得见。一畏[羌＋厶]水；如与[羌＋厶]水相触，色沁之处，即黯淡无光，重则浑身麻点，虽盘之亦难生效。

戒奢 

   三代帝王，每以用玉过奢，以致亡国。就夏桀玉床，殷纣玉杯，即可知矣。纣之自焚时，犹佩玉五千之多。武王得纣之宝玉万四千，佩八万，足征过奢者国必亡。余于庚子乱后，在俄使馆，见西后所用白玉浴盆，长约七尺，阔约三尺余，高约二尺六寸，厚约六寸。白玉花瓶十对，高约尺余。白玉花篮十六对，高约二尺。质地刀工，无一不精巧入妙。在英、法、德使馆，见珠花、翠花无算、均系白玉花盆、其余玉器尤多，笔不胜记。据外人云，均属西后御用之品。余退语人曰：西后奢华，不减桀纣，国必亡矣。诚以古之君子，必佩玉者，为比德也。非为嗜好也。吾愿嗜古玉者、常存比德之心，斯善矣。如必欲穷其所好，则又失之奢矣。当如关雎之诗，乐而不淫，方为达人。 
