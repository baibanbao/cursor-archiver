- 论语之玉

- 子罕:

- 子贡曰：“有美玉于斯，韫匵而藏诸？求善贾而沽诸？”子曰：“沽之哉！沽之哉！我待贾者也。”

- 孟子之玉

- 梁惠王下:

- 孟子见齐宣王曰：“为巨室，则必使工师求大木。工师得大木。则王喜，以为能胜其任也。匠人斵而小之，则王怒，以为不胜其任矣。夫人幼而学之，壮而欲行之。王曰‘姑舍女所学而从我’，则何如？今有璞玉于此，虽万镒，必使玉人雕琢之。至于治国家，则曰‘姑舍女所学而从我’，则何以异于教玉人雕琢玉哉？”

- 孟子曰：“伯夷，圣之清者也；伊尹，圣之任者也；柳下惠，圣之和者也；孔子，圣之时者也。孔子之谓集大成。集大成也者，金声而玉振之也。金声也者，始条理也；玉振之也者，终条理也。始条理者，智之事也；终条理者，圣之事也。智，譬则巧也；圣，譬则力也。由射于百步之外也，其至，尔力也；其中，非尔力也。”

- 告子曰：“生之谓性。”

-

- [打开字典](https://ctext.org/dictionary.pl?if=gb&id=13662&remap=gb)

- [显示相似段落](https://ctext.org/text.pl?node=13662&if=gb&show=parallel&remap=gb)

- [显示更多讯息](https://ctext.org/text.pl?node=13662&if=gb&show=meta&remap=gb)

- 孟子曰：“生之谓性也，犹白之谓白与？”曰：“然。”

- [打开字典](https://ctext.org/dictionary.pl?if=gb&id=13663&remap=gb#s10033388)

- [显示相似段落](https://ctext.org/text.pl?node=13663&if=gb&show=parallel&remap=gb)

- [显示更多讯息](https://ctext.org/text.pl?node=13663&if=gb&show=meta&remap=gb)

- “白羽之白也，犹白雪之白；白雪之白，犹白玉之白与？”曰：“然。”

- [打开字典](https://ctext.org/dictionary.pl?if=gb&id=13664&remap=gb)

- [显示更多讯息](https://ctext.org/text.pl?node=13664&if=gb&show=meta&remap=gb)

- “然则犬之性，犹牛之性；牛之性，犹人之性与？”

- 孟子曰：“诸侯之宝三：土地，人民，政事。宝珠玉者，殃必及身。”

- [显示相似段落](https://ctext.org/text.pl?node=9561&if=gb&show=parallel&remap=gb)

- 君无故，玉不去身；大夫无故不彻县，士无故不彻琴瑟。

-

- 曲礼下:

- 玉藻:

- 古之君子必佩玉，右徵角，左宫羽。

- 玉藻:

- 凡带必有佩玉，唯丧否。佩玉有冲牙；君子无故，玉不去身，君子于玉比德焉。天子佩白玉而玄组绶，公侯佩山玄玉而朱组绶，大夫佩水苍玉而纯组绶，世子佩瑜玉而綦组绶，士佩瓀玟而縕组绶。孔子佩象环五寸，而綦组绶。

- 学记:

- 玉不琢，不成器；人不学，不知道。是故古之王者建国君民，教学为先。《兑命》曰：“念终始典于学。”其此之谓乎！

- ## 《[聘义](https://ctext.org/liji/pin-yi/zhs?searchu=%E7%8E%89&searchmode=showall#result)》

- [🔗](https://ctext.org/#)

- **[提到《聘义》的书籍](https://ctext.org/#)** [电子图书馆](https://ctext.org/#)

- [12](https://ctext.org/confucianism/zhs?searchu=%E7%8E%89&page=7#n10460)

- [打开字典](https://ctext.org/dictionary.pl?if=gb&id=10460&remap=gb#s10015975)

- [显示相似段落](https://ctext.org/text.pl?node=10460&if=gb&show=parallel&remap=gb)

- 聘义:

- 子贡问于孔子曰：“敢问君子贵玉而贱玟者何也？为玉之寡而玟之多与？”孔子曰：“非为玟之多故贱之也、玉之寡故贵之也。夫昔者君子比德于玉焉：温润而泽，仁也；缜密以栗，知也；廉而不刿，义也；垂之如队，礼也；叩之其声清越以长，其终诎然，乐也；瑕不掩瑜、瑜不掩瑕，忠也；孚尹旁达，信也；气如白虹，天也；精神见于山川，地也；圭璋特达，德也。天下莫不贵者，道也。《[诗](https://ctext.org/book-of-poetry/zhs)》云：‘[言念君子，温其如玉。](https://ctext.org/book-of-poetry/xiao-rong/zhs?searchu=%E8%A8%80%E5%BF%B5%E5%90%9B%E5%AD%90%EF%BC%8C%E6%BA%AB%E5%85%B6%E5%A6%82%E7%8E%89%E3%80%82&searchmode=showall#result)’故君子贵之也。”

- 大略:

- 人之于文学也，犹玉之于琢磨也。《[诗](https://ctext.org/book-of-poetry/zhs)》曰：“[如切如磋，如琢如磨。](https://ctext.org/book-of-poetry/qi-yu/zhs?searchu=%E5%A6%82%E5%88%87%E5%A6%82%E7%A3%8B%EF%BC%8C%E5%A6%82%E7%90%A2%E5%A6%82%E7%A3%A8%E3%80%82&searchmode=showall#result)”谓学问也。和之璧，井里之厥也，玉人琢之，为天子宝。子赣季路故鄙人也，被文学，服礼义，为天下列士。

- 法行:

- 子贡问于孔子曰：“君子之所以贵玉而贱珉者，何也？为夫玉之少而珉之多邪？”孔子曰：“恶！赐！是何言也！夫君子岂多而贱之，少而贵之哉！夫玉者，君子比德焉。温润而泽，仁也；栗而理，知也；坚刚而不屈，义也；廉而不刿，行也；折而不挠，勇也；瑕适并见，情也；扣之，其声清扬而远闻，其止辍然，辞也。故虽有珉之雕雕，不若玉之章章。《[诗](https://ctext.org/book-of-poetry/zhs)》曰：‘[言念君子，温其如玉。](https://ctext.org/book-of-poetry/xiao-rong/zhs?searchu=%E8%A8%80%E5%BF%B5%E5%90%9B%E5%AD%90%EF%BC%8C%E6%BA%AB%E5%85%B6%E5%A6%82%E7%8E%89%E3%80%82&searchmode=showall#result)’此之谓也。”

- 指武:

- 武王将伐纣。召太公望而问之曰：“吾欲不战而知胜，不卜而知吉，使非其人，为之有道乎？”太公对曰：“有道。王得众人之心，以图不道，则不战而知胜矣；以贤伐不肖，则不卜而知吉矣。彼害之，我利之。虽非吾民，可得而使也。”武王曰：“善。”乃召周公而问焉，曰：“天下之图事者，皆以殷为天子，以周为诸侯，以诸侯攻天子，胜之有道乎？”周公对曰：“殷信天子，周信诸侯，则无胜之道矣，何可攻乎？”武王忿然曰：“汝言有说乎？”周公对曰：“臣闻之，攻礼者为贼，攻义者为残，失其民制为匹夫，王攻其失民者也，何攻天子乎？”武王曰：“善。”乃起众举师，与殷战于牧之野，大败殷人。上堂见玉，曰：“谁之玉也？”曰：“诸侯之玉。”即取而归之于诸侯。天下闻之，曰：“武王廉于财矣。”入室见女，曰：“谁之女也？”曰：“诸侯之女也。”即取而归之于诸侯。天下闻之，曰：“武王廉于色也。”于是发巨桥之粟，散鹿台之财金钱以与士民，黜其战车而不乘，弛其甲兵而弗用，纵马华山，放牛桃林，示不复用。天下闻者，咸谓武王行义于天下，岂不大哉？

- 杂言:

- 玉有六美，君子贵之：望之温润，近之栗理，声近徐而闻远，折而不挠，阙而不荏，廉而不刿，有瑕必示之于外，是以贵之。望之温润者，君子比德焉，近于栗理者，君子比智焉；声近徐而闻远者，君子比义焉；折而不挠，阙而不荏者，君子比勇焉；廉而不刿者，君子比仁焉；有瑕必见于外者，君子比情焉。

- 反质:

- 孔子卦得贲，喟然仰而叹息，意不平。子张进，举手而问曰：“师闻贲者吉卦，而叹之乎？”孔子曰：“贲非正色也，是以叹之。吾思夫质素，白当正白，黑当正黑。夫质又何也？吾亦闻之，丹漆不文，白玉不雕，宝珠不饰，何也？质有馀者，不受饰也。”

- 执贽:

- 凡执贽，天子用畅，公侯用玉，卿用羔，大夫用雁。雁乃有类于长者，长者在民上，必施然有先后之随，必然有行列之治，故大夫以为贽。羔有角而不任，设备而不用，类好仁者；执之不鸣，杀之不谛，类死义者；羔食于其母，必跪而受之，类知礼者；故羊之为言犹祥与！故卿以为贽。玉有似君子。子曰：“人而不曰如之何、如之何者，吾末如之何也矣。”故匿病者不得良医，羞问者圣人去之，以为远功而近有灾，是则不有。玉至清而不蔽其恶，内有瑕积，必见之于外，故君子不隐其短。不知则问，不能则学，取之玉也。君子比之玉，玉润而不污，是仁而至清洁也；廉而不杀，是义而不害也；坚而不坚，过而不濡。视之如庸，展之如石，状如石，搔而不可从绕，洁白如素，而不受污，玉类备者，故公侯以为贽。畅有似于圣人者，纯仁淳粹，而有知之贵也，择于身者尽为德音，发于事者尽为润泽。积美阳芬香，以通之天。合之为一，而达其臭，气畅于天。其淳粹无择，与圣人一也，故天子以为贽。而各以事上也。观贽之意，可以见其事。

- 玉不琢，不成器；人不学，不成行。家有千金之玉，不知治，犹之贫也；良工宰之，则富及子孙。君子谋之，则为国用。故动则安百姓，议则延民命。《[诗](https://ctext.org/book-of-poetry/zhs)》曰：“[淑人君子，正是国人；正是国人，胡不万年。](https://ctext.org/book-of-poetry/shi-jiu/zhs?searchu=%E6%B7%91%E4%BA%BA%E5%90%9B%E5%AD%90%EF%BC%8C%E6%AD%A3%E6%98%AF%E5%9C%8B%E4%BA%BA%EF%BC%9B%E6%AD%A3%E6%98%AF%E5%9C%8B%E4%BA%BA%EF%BC%8C%E8%83%A1%E4%B8%8D%E8%90%AC%E5%B9%B4%E3%80%82&searchmode=showall#result)”

- ## 《[衣裳](https://ctext.org/bai-hu-tong/yi-chang/zhs?searchu=%E7%8E%89&searchmode=showall#result)》

- [电子图书馆](https://ctext.org/#)

- [4](https://ctext.org/confucianism/zhs?searchu=%E7%8E%89&page=15#n53235)

- [打开字典](https://ctext.org/dictionary.pl?if=gb&id=53235&remap=gb)

- [显示相似段落](https://ctext.org/text.pl?node=53235&if=gb&show=parallel&remap=gb)

- [显示影印本](https://ctext.org/library.pl?if=gb&file=77789&page=105&remap=gb#%E7%8E%89)

- 白虎通德论 衣裳:

- 所以必有佩者，《[论语](https://ctext.org/analects/zhs)》曰：“[去丧，无所不佩。](https://ctext.org/analects/xiang-dang/zhs?searchu=%E5%8E%BB%E5%96%AA%EF%BC%8C%E7%84%A1%E6%89%80%E4%B8%8D%E4%BD%A9%E3%80%82&searchmode=showall#result)”天子佩白玉，诸侯佩山玄玉，大夫佩水苍玉，士佩瓀珉石。佩即像其事。若农夫佩其耒耜，工匠佩其斧斤，妇人佩其金咸镂，何以知妇人亦佩玉？《[诗](https://ctext.org/book-of-poetry/zhs)》云：“[将翱将翔，佩玉将将。彼美孟姜，德音不忘。](https://ctext.org/book-of-poetry/you-nu-tong-che/zhs?searchu=%E5%B0%87%E7%BF%B1%E5%B0%87%E7%BF%94%EF%BC%8C%E4%BD%A9%E7%8E%89%E5%B0%87%E5%B0%87%E3%80%82%E5%BD%BC%E7%BE%8E%E5%AD%9F%E5%A7%9C%EF%BC%8C%E5%BE%B7%E9%9F%B3%E4%B8%8D%E5%BF%98%E3%80%82&searchmode=showall#result)”

- 文质:

- 何谓五瑞，谓圭、璧、琮、璜、璋也。《礼》曰：“天子圭尺有二寸。”又曰：“博三寸，剡上寸半，厚半寸。半圭为璋。方中圆外曰璧。半璧曰璜。圆中牙身玄外曰琮。《礼记王度》曰：“王者，有象君之德，燥不轻，湿不重，薄不浇，廉不伤，疵不掩，是以人君宝之。”天子之纯玉尺有二寸。公侯九寸，四玉一石也。伯、子、男俱三玉二石也。

- 文质:

- 五玉者各何施？盖以为璜以徵召，璧以聘问，璋以发兵，圭以信质，琮以起土功之事也。

- 所以必有佩者，《[论语](https://ctext.org/analects/zhs)》曰：“[去丧，无所不佩。](https://ctext.org/analects/xiang-dang/zhs?searchu=%E5%8E%BB%E5%96%AA%EF%BC%8C%E7%84%A1%E6%89%80%E4%B8%8D%E4%BD%A9%E3%80%82&searchmode=showall#result)”天子佩白玉，诸侯佩山玄玉，大夫佩水苍玉，士佩瓀珉石。佩即像其事。若农夫佩其耒耜，工匠佩其斧斤，妇人佩其金咸镂，何以知妇人亦佩玉？《[诗](https://ctext.org/book-of-poetry/zhs)》云：“[将翱将翔，佩玉将将。彼美孟姜，德音不忘。](https://ctext.org/book-of-poetry/you-nu-tong-che/zhs?searchu=%E5%B0%87%E7%BF%B1%E5%B0%87%E7%BF%94%EF%BC%8C%E4%BD%A9%E7%8E%89%E5%B0%87%E5%B0%87%E3%80%82%E5%BD%BC%E7%BE%8E%E5%AD%9F%E5%A7%9C%EF%BC%8C%E5%BE%B7%E9%9F%B3%E4%B8%8D%E5%BF%98%E3%80%82&searchmode=showall#result)”

- 兵车之容:

- 古者圣王，居有法则，动有文章，位执戒辅，鸣玉以行。鸣玉者，佩玉也，上有双珩，下有双璜，冲牙蠙珠，以纳其闲，琚瑀以杂之。行以采荠，趋以肆夏，步中规，折中矩。登车则马行而鸾鸣，鸾鸣而和应，声曰和，和则敬。故《[诗](https://ctext.org/book-of-poetry/zhs)》曰：“和鸾噰噰，万福攸同。”言动以纪度，则万福之所聚也。故曰：明君在位可畏，施舍可爱，进退可度，周旋可则，容貌可观，作事可法，德行可象，声气可乐，动作有文，言语有章，以承其上，以接其等，以临其下，以畜其民。故为之上者，敬而信之，等者亲而重之，下者畏而爱之，民者肃而乐之。是以上下和协，而士庶顺壹，故能宗揖其国，以藩卫天子，而行义足法。夫有威而可畏谓之威，有仪而可象谓之文。富不可为量，多不可为数。故《[诗](https://ctext.org/book-of-poetry/zhs)》曰：“[威仪棣棣，不可选也。](https://ctext.org/book-of-poetry/bo-zhou/zhs?searchu=%E5%A8%81%E5%84%80%E6%A3%A3%E6%A3%A3%EF%BC%8C%E4%B8%8D%E5%8F%AF%E9%81%B8%E4%B9%9F%E3%80%82&searchmode=showall#result)”棣棣，富也；不可选，众也。言接君臣上下，父子兄弟，内外大小品事之各有容志也。

- [显示相似段落](https://ctext.org/text.pl?node=53909&if=gb&show=parallel&remap=gb)

- 节士:

- 宋人有得玉者，献诸司城子罕，子罕不受。献玉者曰：“以示玉人，玉人以为宝，故敢献之。”子罕曰：“我以不贪为宝，尔以为宝，若与我者，皆丧宝也，不若人有其宝。”故宋国之长者曰：“子罕非无宝也，所宝者异也。今以白金与抟黍以示儿子，儿子必取抟黍矣；以和氏之璧与百金以示鄙人，鄙人必取百金矣，以和氏之璧与道德之至言，以示贤者，贤者必取至言矣。其知弥精，其取弥精；其知弥觕，其取弥觕。子罕之所宝者至矣。”

- 孔子家语

- 儒有不宝金玉；而忠信以为宝；不祈土地，而仁义以为土地；不求多积，而多文以为富；难得而易禄也，易禄而难畜也；非时不见，不亦难得乎？非义不合，不亦难畜乎？先劳而后禄，不亦易禄乎？其近人情有如此者。

- 路问于孔子曰：“有人于此，披褐而怀玉，何如？”子曰：“国无道，隐之可也；国有道，则衮冕而执玉。”

- 子贡问于孔子曰：“敢问君子玉贵而珉贱，何也？为玉之寡而珉之多欤？”孔子曰：“非为玉之寡故贵之，珉之多故贱之，夫昔者君子比德于玉：温润而泽，仁也；缜密以栗，智也；廉而不刿，义也；垂之如坠，礼也；叩之，其声清越而长，其终则绌然，乐矣；瑕不掩瑜，瑜不掩瑕，忠也；孚尹旁达，信也；气如白虹，天也；精神见于山川，地也；圭璋特达，德也；天下莫不贵者，道也。《[诗](https://ctext.org/book-of-poetry/zhs)》云：‘[言念君子，温其如玉。](https://ctext.org/book-of-poetry/xiao-rong/zhs?searchu=%E8%A8%80%E5%BF%B5%E5%90%9B%E5%AD%90%EF%BC%8C%E6%BA%AB%E5%85%B6%E5%A6%82%E7%8E%89%E3%80%82&searchmode=showall#result)’故君子贵之也。”

- 《传》曰：“纣作象箸而箕子泣。”泣之者，痛其极也。夫有象箸，必有玉杯，玉杯所盈，象箸所挟，则必龙肝豹胎。夫龙肝可食，其龙难得，难得则愁下，愁下则祸生，故从而痛之。如龙神，其身不可得杀，其肝何可得食？禽兽肝胎非一，称“龙肝、豹胎”者，人得食而知其味美也。

- 史记

- 河渠书:

- 自河决瓠子后二十馀岁，岁因以数不登，而梁楚之地尤甚。天子既封禅巡祭山川，其明年，旱，乾封少雨。天子乃使汲仁、郭昌发卒数万人塞瓠子决。于是天子已用事万里沙，则还自临决河，沈白马玉璧于河，令群臣从官自将军已下皆负薪填决河。是时东郡烧草，以故薪柴少，而下淇园之竹以为楗。

- 去即过蒲。月馀，反乎卫，主蘧伯玉家。灵公夫人有南子者，使人谓孔子曰：“四方之君子不辱欲与寡君为兄弟者，必见寡小君。寡小君愿见。”孔子辞谢，不得已而见之。夫人在絺帷中。孔子入门，北面稽首。夫人自帷中再拜，环佩玉声璆然。孔子曰：“吾乡为弗见，见之礼答焉。”子路不说。孔子矢之曰：“予所不者，天厌之！天厌之！”居卫月馀，灵公与夫人同车，宦者雍渠参乘，出，使孔子为次乘，招摇市过之。孔子曰：“吾未见好德如好色者也。”于是丑之，去卫，过曹。是岁，鲁定公卒。

- 大宛列传:

- 大宛在匈奴西南，在汉正西，去汉可万里。其俗土著，耕田，田稻麦。有蒲陶酒。多善马，马汗血，其先天马子也。有城郭屋室。其属邑大小七十馀城，众可数十万。其兵弓矛骑射。其北则康居，西则大月氏，西南则大夏，东北则乌孙，东则扜穼、于填。于填之西，则水皆西流，注西海；其东水东流，注盐泽。盐泽潜行地下，其南则河源出焉。多玉石，河注中国。而楼兰、姑师邑有城郭，临盐泽。盐泽去长安可五千里。匈奴右方居盐泽以东，至陇西长城，南接羌，鬲汉道焉。

- [显示相似段落](https://ctext.org/text.pl?node=9046&if=gb&show=parallel&remap=gb)

- 大宛列传:

- 而汉使穷河源，河源出于填，其山多玉石，采来，天子案古图书，名河所出山曰昆仑云。