- projects
    - completed date::
    - status::筹备中
    - due date::
    - related goals::
    - url:: https://baike.baidu.com/item/%E7%8E%89/748701#:~:text=%E7%8E%89%E8%AF%B4%E6%96%87%E8%A7%A3%E5%AD%97&text=%E3%80%91%E3%80%90%E7%8E%89%E9%83%A8%E3%80%91-,%E7%8E%89%EF%BC%8C%E7%9F%B3%E4%B9%8B%E7%BE%8E%E3%80%82,%E8%B1%A1%E4%B8%89%E7%8E%89%E4%B9%8B%E8%BF%9E%E3%80%82
    - success criteria:: cctv播出
    - tags:: #projects #寻古中国 #宋占涛 #玉石记 #说文解字 #字主义  #[[haozhongwen]]
- 康熙字典
- 【午集上】【玉部】
- 古文：𤣪。
- 《唐韵》《正韵》：鱼欲切。《集韵》《韵会》：虞欲切，𠀤音狱。《说文》：石之美者。玉有五德，润泽以温，仁之方也。䚡理自外，可以知中，义之方也。其声舒杨，专以远闻，智之方也。不挠而折，勇之方也。锐廉而不技，絜之方也。《五音集韵》：烈火烧之不热者，眞玉也。《易·鼎卦》：鼎玉铉。疏：正义曰：玉者，坚刚而有润者也。
- 又《说卦》：乾为玉为金。疏：为玉为金，取其刚之淸明也。《诗·大雅》：金玉其相。《礼·聘义》：君子比德於玉焉。温润而泽，仁也。缜密以栗，知也。廉而不刿，义也。垂之如队，礼也。叩之其声淸越以长，其终诎然，乐也。瑕不掩瑜，瑜不掩瑕，忠也。孚尹旁达，信也。气如白虹，天也。精神见于山川，地也。圭璋特达，德也。天下莫不贵者，道也。《管子·侈靡篇》：玉者，隂之隂也。《白虎通》：玉者，象君子之德，燥不轻，温不重，是以君子宝之。
- 又水玉，水精也。《史记·司马相如传》：水玉磊砢。注：水玉，水精也。
- 又美貌也。《公羊传·宣十二年》：是以使寡人得见君之玉面，而微至乎此。疏：言玉面者，亦美言之也。《史记·𨻰丞相世家》：如冠玉耳。
- 又珍食曰玉食。《书·洪范》：惟辟玉食。《释文》：汉书云：玉食，珍食也。
- 又时和曰玉烛。《尔雅·释天》：四时和谓之玉烛。疏：言四时和气，温润明照，故曰玉烛。
- 又地名。《左传·哀十二年》：宋郑之闲有𨻶地焉，曰：弥作，顷丘，玉畅，嵒，戈，鍚。注：凡六邑。
- 又河名。《正字通》：後晋天福中，鸿胪卿张匡邺使于阗，著行程记。言玉河在于阗城外，其源出昆山，西流一千三百里，至于阗界，疏为三河，一白玉河，二绿玉河，三黑玉河。五六月水涨，玉随流而至，多寡视水小大。七八月水退可取，彼人谓之捞玉。
- 又关名。《前汉·张骞传》：酒泉列亭鄣至玉门矣。注：玉门关在龙勒界。
- 又星名。《後汉·郞顗传》：从西方天苑趋，左足入玉井。注：参星下四小星为玉井。
- 又木名。《山海经》：开明北有文玉树。注：五釆玉树。
- 又草名。《尔雅·释草》：蒙，玉女。注：女萝别名。
- 又《正字通》：寒玉，竹别名。亦曰绿玉。
- 又鸟名。《前汉·司马相如传》：鴐鵞属玉。郭注：属玉似鸭而大，长颈，赤目，紫绀色。
- 又观名。《前汉·宣帝纪》：行幸萯阳宫属玉观。注：晋灼曰：属玉，水鸟，以名观也。
- 又蚌名。《尔雅·释鱼·蜃小者珧注》：珧，玉珧，卽小蚌。
- 又姓。《史记·封禅书》：济南人公玉带。注：公玉，姓。带，名。《风俗通》：齐濬王臣有公玉冉。
- 又爱也，成也。《诗·大雅》：王欲玉女，是作大谏。注：玉，宝爱之意。张载《西铭》：贫贱忧戚，庸玉女于成也。
- 又《广韵》：息逐切。《集韵》：息六切，𠀤音肃。《广韵》：朽玉。
- 又琢玉工。《集韵》：或作𤥔璛。
- 又姓。《史记·封禅书公玉带注》：索隐曰：玉又音肃。《後汉·光武纪》：𨻰留太守玉况为大司徒。注：玉，音肃，京兆人。
- 又《广韵》：相玉切。《集韵》：须玉切，𠀤音粟。西戎国名。亦姓。
- 又《五音集韵》：许救切，音齅。篆玉工也。
- 又《韵补》：叶音域。《汉费凤𥓓》：体履柔和，温其如玉，修孝友于闺门，执忠謇于王室。《易林》：鈆刀攻玉，坚不可得。尽我筋力，胝茧为疾。
- 又叶音龠。《易林》：桑华腐蠹，衣敝如络。女工不成，丝帛为玉。
- 又叶音迂。《洞𤣥颂》：韫产宝玉，叶含耀明珠。《说文》：王象三王之连，丨其贯也。注：徐曰：王中画近上，王三画均。李阳冰曰：三画正均，如贯王也。《类篇》：隶始加点，以别帝王字。《六书精蕴》：帝王之王，一贯三为义。三者，天，地，人也。中画近上，王者法天也。珠王之王，三画相均，象连贯形。俗书不知帝王字中画近上之义，加点于旁以别之。 [10]
