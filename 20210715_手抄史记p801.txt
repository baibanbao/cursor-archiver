世家第二十二

齐悼惠王世家

齐悼惠王刘肥者，高祖长庶男也。其母外妇也，曰曹氏。高祖六年，立肥为齐王，食七十城，诸民能齐言者皆予齐王。

齐王，孝惠帝兄也。孝惠弟二年，齐王入朝。惠帝与齐王燕饮，亢礼如家人。吕太后怒，且诛齐王。齐王惧不得脱，乃用内史勋计，献城阳郡，以为鲁元公主汤沐邑。吕太后喜，乃得辞就国。

悼惠王即位十三年，以惠帝六年卒。子襄立，是为哀王。

哀王元年，孝惠帝崩，吕太后称制，天下事皆决于高后。二年，高后立其兄子郦侯吕台为吕王，割齐之济南郡为吕王奉邑。

哀王八年，高后割齐琅琊郡立营陵侯刘泽为瑯琊王。

其明年，赵王友入朝，幽死于邸。三赵王皆废。高后立诸吕为三王，擅权用事。

朱虚侯年二十，有气力，忿刘氏不得职。尝入侍高后燕饮，高后令朱虚侯刘章为酒吏。章自请曰，臣，将种也。请得以军法行酒。

高后曰：可。

酒酣，章进饮歌舞。已而曰：轻微太后言耕田歌。

高后儿子畜之，笑曰：顾而父知田耳。若生而为王子，安知田乎。

章曰：臣知之。

太后曰：试为我言田。

章曰：深耕溉种，立苗欲疏疏。非其种者，锄而去之。

吕后默然。

顷之，诸吕有一人醉，亡酒，章追，拔剑斩之而还，报曰：有亡酒一人，臣谨行法斩之。

太后左右皆大惊。业已许其军法，无以罪也。因罢。自是之后，诸吕惮朱虚侯，虽大臣皆依朱虚侯，刘氏为益强。

其明年，高后崩。赵王吕禄为上将军，吕王产为相国，皆居长安中，聚兵以威大臣，欲为乱。朱虚侯章以吕禄女为妇，知其谋，乃使人阴出告其兄齐王，欲令发兵西，朱虚侯、东牟侯为内应，以诛诸吕，因立齐王为帝。

齐王既闻此计，乃与其舅父驷钧、郎中令祝午，中尉魏勃阴谋发兵。

齐相召平闻之，乃发卒卫王宫。魏勃【丝台】召平曰：王欲发兵，非有汉虎符验也。而相君围王，固善。勃请为君将兵卫卫王。

召平信之，乃使魏勃将兵围王宫。

勃既将兵，使围相府。召平曰：嗟乎，道家之言，当断不断，反受其乱，乃是也。

遂自杀。于是齐王以驷钧为相，魏勃为将军，祝午为内史，悉发国中兵。

使祝午东诈瑯琊王曰：吕氏作乱，齐王发兵欲西诛之。齐王自以儿子，年少，不习兵革之事，愿举国委大王。大王自高帝将也，习战事。齐王不敢离兵，使臣请大王幸之临淄见齐王计事，并将齐兵以西平关中之乱。

瑯琊王信之，以为然，乃驰见齐王。齐王与魏勃等因留瑯琊王，而使祝午尽发琅琊国而并将其兵。

瑯琊王刘泽既见欺，不得反国，乃说齐王曰：齐悼惠王高皇帝长子，推本言之，而大王高皇帝适长孙也，当立。今诸大臣狐疑未有所定，而泽与刘氏最为长年，大臣固待泽决计。今大王留臣无为也，不如使我入关计事。

齐王以为然，乃益具车送瑯琊王。

瑯琊王既行，齐遂举兵西攻吕国之济南。于是齐哀王遗诸侯王书曰：

高帝平定天下，王诸子弟，悼惠王于齐。悼惠王薨，惠帝使留侯张良立臣为齐王。惠帝崩，高后用事，春秋高，听诸吕擅废高帝所立，又杀三赵王，灭粱燕赵以王诸吕，分齐国为四。忠臣进谏，上惑乱不听。今高后崩，皇帝春秋富，未能治天下，固恃大臣诸侯。今诸吕又擅自尊官，聚兵严威，劫列侯忠臣，矫制以令天下，宗庙所以危。今寡人率兵以诛不当为王者。

汉闻齐发兵而西，相国吕产乃遣大将军灌婴东击之。灌婴至荥阳，乃谋曰：诸吕将兵居关中，欲危刘氏而自立。我今破齐还报，是益吕氏资也。

乃留兵屯荥阳，使使喻齐王及诸侯，与连合，以待吕氏之变而共诛之。齐王闻之，乃西取其故济南君，亦屯兵於济南西界以待约。

吕禄吕产欲作乱关中，朱虚侯与太尉勃，丞相平等诛之。朱虚侯首先斩吕产，于是太尉勃等乃得尽诛诸吕。而瑯琊王亦从齐至长安。

大臣议欲立齐王，而瑯琊王及大（p801）

一年抄完史记

每天3.34页，具体做法是

先抄下册，再抄上册

顺序自己选

从本纪，世家，列传开始都可以。

表和书不用抄。

周一三五日抄3页，周二四六抄4页。

可抄写，也可打字。

每天在群里晒一下，发一两句感悟也可。

如果哪一天忘了，或者太忙来不及抄，切记不要试图第二天补回来，那样只会让你越来越焦虑。只需要跳过这一天即可。
臣曰：齐王母家驷钧，恶戾，虎而冠者也。方以吕氏故几乱天下，今又立齐王，是欲复为吕氏也。代王母家薄氏，君子长者，且代王又亲高帝子，於今见在，且为最长。以子则顺，以善人则大臣安。

于是大臣乃谋迎立代王，而遣朱虚侯以诛吕氏事告齐王，令罢兵。

灌婴在荥阳，闻魏勃本教齐王反，既诛吕氏，罢齐兵，使使召责问魏勃。勃曰：失火之家，岂暇先言大人而后救火乎？

因退立，骨战而栗，恐不能言者，终无他语。

灌将军熟视笑曰：人谓魏勃勇，妄庸人耳，何能为乎。

乃罢魏勃。

魏勃父以善鼓琴见秦皇帝。及魏勃少时，欲求见齐相曹参，家贫无以自通，乃常独早夜扫齐舍人门外。相舍人怪之，以为物，乃伺之，得勃。勃曰：愿见相君，无因，故为子扫，欲以求见。

于是舍人见勃曹参，因以为舍人。一为参御，言事，参以为贤，言之齐悼惠王。悼惠王召见，则拜为内史。始，悼惠王自置二千石。及悼惠王卒，而哀王立，勃用事，重於齐相。

王既罢兵归，代王来，是为孝文帝。

孝文帝元年，尽以高后时所割齐之城阳、琅琊、济南郡复於齐，而徙瑯琊王王燕，益封朱虚侯、东牟侯各二千户。

是岁，齐哀王卒，太子则立，是为文王。

齐文王元年，汉以齐之城阳郡立朱虚侯为城阳王，以齐济北郡立东牟侯为济北王。

二年，济北王反，汉诛杀之，地入于汉。

后二年，孝文帝尽封齐悼惠王子罢军等七人为列侯。

齐文王立十四年卒，无子，国除，地入于汉。

后一岁，孝文帝以所封悼惠王子分齐为王，齐孝王将闾以悼惠王子杨虚侯为齐王。故齐别郡尽以王悼惠王子：

子志，为济北王，子辟光为济南王，子贤为淄川王，子卯为胶西王，子雄渠为胶东王，与城阳、齐凡七王。

齐孝王十一年，吴王濞、楚王戊反，兴兵西，告诸侯曰：将诛汉贼晁错以安宗庙。

胶西、胶东、淄川、济南皆擅发兵应吴楚。欲与齐，齐孝王狐疑，城守不听，三国兵共围齐。

齐王使路中大夫告於天子。天子复令路中大夫还告齐王：善坚守，吾兵今破吴楚矣。

路中大夫至，三国兵围临淄数重，无从入。三国将劫与路中大夫盟，曰：若反言汉已破矣，齐趣暇三国，不且见屠。

路中大夫既许之，至城下，望见齐王，曰：汉已发兵百万，使太尉周亚夫击破吴楚，方引兵救齐，齐必坚守无下！

三国将诛路中大夫。












