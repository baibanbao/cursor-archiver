- Poems
    - Author:: [[插一腿]]
    - URL::
    - Recommended By:: 
    - Tags:: #Poems #玉石记 #[[插一腿]] #张广天 #李煜  #宋词
- 《全宋词》收录词作近两万首，我认为这五十首大体代表了宋词的最高水平，都值得背诵。其中严蕊那首卜算子不是因为水平高入选，而是因为它背后的故事使这首词所具有的地标性意义。
- **宋词精选五十首** v2.0
- **（插一腿**** ****选）**
- ****
    - ******林逋**** - ****瑞鹧鸪**
- 众芳摇落独暄妍，占尽风情向小园。
- 疏影横斜水清浅，暗香浮动月黄昏。
- 霜禽欲下先偷眼，粉蝶如知合断魂。
- 幸有微吟可相狎，不须檀板共金尊。
- 2， **范仲淹**** - ****苏幕遮**
- 碧云天，黄叶地，秋色连波，波上寒烟翠。山映斜阳天接水，芳草无情，更在斜阳外。黯乡魂，追旅思，夜夜除非，好梦留人睡。明月楼高休独倚，酒入愁肠，化作相思泪。
- **3 ，****柳永**** - ****曲玉管**
- 陇首云飞，江边日晚，烟波满目凭阑久。一望关河萧索，千里清秋，忍凝眸？杳杳神京，盈盈仙子，别来锦字终难偶。断雁无凭，冉冉飞下汀洲，思悠悠。
- 暗想当初，有多少、幽欢佳会，岂知聚散难期，翻成雨恨云愁？阻追游。每登山临水，惹起平生心事，一场消黯，永日无言，却下层楼。
- **4****，**** ****柳永**** - ****雨霖铃**
- 寒蝉凄切，对长亭晚，骤雨初歇。都门帐饮无绪，方留恋处，兰舟催发。执手相看泪眼，竟无语凝噎。念去去，千里烟波，暮霭沉沉楚天阔。多情自古伤离别，更那堪，冷落清秋节！今宵酒醒何处？杨柳岸，晓风残月。此去经年，应是良辰好景虚设。便纵有千种风情，更与何人说？
- 5**，****柳永**** ****- ****玉蝴蝶**
- 望处雨收云断，凭阑悄悄，目送秋光。晚景萧疏，堪动宋玉悲凉。水风轻，蘋花渐老，月露冷、梧叶飘黄。遣情伤。故人何在，烟水茫茫。难忘，文期酒会，几孤风月，屡变星霜。海阔山遥，未知何处是潇湘。念双燕、难凭远信，指暮天、空识归航。黯相望。断鸿声里，立尽斜阳。
- 6， **柳永** - **鹤冲天**
- 黄金榜上，偶失龙头望。明代暂遗贤，如何向。未遂风云便，争不恣狂荡。何须论得丧？才子词人，自是白衣卿相。烟花巷陌，依约丹青屏障。幸有意中人，堪寻访。且恁偎红倚翠，风流事，平生畅。青春都一饷。忍把浮名，换了浅斟低唱！
- 7， **宴殊** - **浣溪沙**
- 一曲新词酒一杯，去年天气旧亭台。夕阳西下几时回？
- 无可奈何花落去，似曾相识燕归来。小园香径独徘徊。
- 8，**宴殊** -**浣溪沙**
- 一向年光有限身。等闲离别易消魂。酒筵歌席莫辞频。
- 满目山河空念远，落花风雨更伤春。不如怜取眼前人。
- **9****，**** ****宴殊****-****清平乐**
- 红笺小字。说尽平生意。鸿雁在云鱼在水。惆怅此情难寄。
- 斜阳独倚西楼。遥山恰对帘钩。人面不知何处，绿波依旧东流。
- **10****，**** ****宋祁****-****玉楼春**
- 东城渐觉风光好。縠皱波纹迎客棹。绿杨烟外晓寒轻，红杏枝头春意闹。
- 浮生长恨欢娱少。肯爱千金轻一笑。为君持酒劝斜阳，且向花间留晚照。
- **11****，**** ****欧阳修****-****浪淘沙**
- 把酒祝东风，且共从容。垂杨紫陌洛城东。总是当时携手处，游遍芳丛。
- 聚散苦匆匆，此恨无穷。今年花胜去年红。可惜明年花更好，知与谁同？
- **12****，**** ****王安石**** -****浪淘沙令**
- 伊吕两衰翁，历遍穷通。一为钓叟一耕佣。若使当时身不遇，老了英雄。
- 汤武偶相逢。风虎云龙。兴亡只在笑谈中。直至如今千载后，谁与争功。
- **13****，晏几道****-****临江仙**
- 梦后楼台高锁，酒醒帘幕低垂。去年春恨却来时。落花人独立，微雨燕双飞。
- 记得小蘋初见，两重心字罗衣。琵琶弦上说相思。当时明月在，曾照彩云归。
- **14****，**** ****晏几道**** -****鹧鸪天**
- 醉拍春衫惜旧香。天将离恨恼疏狂。年年陌上生秋草，日日楼中到夕阳。
- 云渺渺，水茫茫。征人归路许多长。相思本是无凭语，莫向花笺费泪行。
- **15** **苏轼** -**水龙吟****·****次韵章质夫杨花词**
- ****
- 似花还似非花，也无人惜从教坠。抛家傍路，思量却是，无情有思。萦损柔肠，困酣娇眼，欲开还闭。梦随风万里，寻郎去处，又还被、莺呼起。
- 不恨此花飞尽，恨西园、落红难缀。晓来雨过，遗踪何在？一池萍碎。春色三分，二分尘土，一分流水。细看来，不是杨花点点，是离人泪。
- **16****，**** ****苏轼**** -****水调歌头**
- 明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间？转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。
- **17****，**** ****苏轼****-****念奴娇**
- 大江东去，浪淘尽，千古风流人物。故垒西边，人道是，三国周郎赤壁。乱石穿空，惊涛拍岸，卷起千堆雪。江山如画，一时多少豪杰。遥想公瑾当年，小乔初嫁了，雄姿英发。羽扇纶巾，谈笑间，樯橹灰飞烟灭。故国神游，多情应笑我，早生华发。人生如梦，一尊还酹江月。
- **18****，**** ****苏轼**** - ****定风波**
- 莫听穿林打叶声，何妨吟啸且徐行。竹杖芒鞋轻胜马，谁怕？一蓑烟雨任平生。料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。
- **19****，**** ****苏轼**** - ****江城子**** · ****密州出猎**
- 老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎。  酒酣胸胆尚开张，鬓微霜，又何妨！持节云中，何日遣冯唐？会挽雕弓如满月，西北望，射天狼。
- **20****，**** ****苏轼**** - ****江城子**** · ****乙卯正月二十日夜记梦**
- 十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。
- **21****，** **苏轼**** -** **蝶恋花**** · ****春景**
- 花褪残红青杏小。燕子飞时，绿水人家绕。枝上柳绵吹又少。天涯何处无芳草！墙里秋千墙外道。墙外行人，墙里佳人笑。笑渐不闻声渐悄。多情却被无情恼。
- **22****，**** ****李之仪****-****卜算子**
- 我住长江头，君住长江尾。日日思君不见君，共饮长江水。
- 此水几时休，此恨何时已。只愿君心似我心，定不负相思意。
- **23****，**** ****秦观**** - ****江城子**
- 西城杨柳弄春柔，动离忧，泪难收。犹记多情、曾为系归舟。碧野朱桥当日事，人不见，水空流。韶华不为少年留，恨悠悠，几时休？飞絮落花时候、一登楼。便作春江都是泪，流不尽，许多愁。
- **24****，**** ****秦观**** -****鹊桥仙**
- 纤云弄巧，飞星传恨，银汉迢迢暗度。金风玉露一相逢，便胜却人间无数。
- 柔情似水，佳期如梦，忍顾鹊桥归路。两情若是久长时，又岂在朝朝暮暮。
- **25****，**** ****叶梦得《点绛唇****·****绍兴乙卯登绝顶小亭》**
- 缥缈危亭，笑谈独在千峰上。与谁同赏。万里横烟浪。
- 老去情怀，犹作天涯想。空惆怅。少年豪放。莫学衰翁样。
- **26****，**** ****朱敦儒**** -****鹧鸪天**
- 我是清都山水郎。天教分付与疏狂。曾批给雨支风券，累上流云借月章。
- 诗万首，酒千觞。几曾著眼看侯王。玉楼金阙慵归去，且插梅花醉洛阳。
- **27****朱敦儒**** - ****相见欢**
- 金陵城上西楼，倚清秋。万里夕阳垂地，大江流。中原乱，簪缨散，几时收？试倩悲风吹泪，过扬州。
- **28****，**** ****李清照**** - ****如梦令**
- 昨夜雨疏风骤，浓睡不消残酒。试问卷帘人，却道海棠依旧。
- 知否，知否？应是绿肥红瘦。
- **29****，**** ****李清照**** - ****一剪梅**
- 红藕香残玉簟秋。轻解罗裳，独上兰舟。云中谁寄锦书来，雁字回时，月满西楼。花自飘零水自流。一种相思，两处闲愁。此情无计可消除，才下眉头，却上心头。
- **30****，**** ****李清照****- ****醉花阴**
- 薄雾浓云愁永昼，瑞脑消金兽。佳节又重阳，玉枕纱橱，半夜凉初透。东篱把酒黄昏后，有暗香盈袖。莫道不销魂，帘卷西风，人比黄花瘦。
- **31****，**** ****李清照****- ****声声慢**
- 寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急？雁过也，正伤心，却是旧时相识。满地黄花堆积。
- 憔悴损，如今有谁堪摘？守着窗儿，独自怎生得黑？梧桐更兼细雨，到黄昏、点点滴滴。这次第，怎一个愁字了得！
- **32****，**** ****岳飞****-****满江红**
- 怒发冲冠，凭栏处潇潇雨歇。抬望眼，仰天长啸，壮怀激烈。三十功名尘与土，八千里路云和月。莫等闲、白了少年头，空悲切。
- 靖康耻，犹未雪；臣子恨，何时灭！驾长车踏破贺兰山缺。壮志饥餐胡虏肉，笑谈渴饮匈奴血。待从头、收拾旧山河，朝天阙。
- **33****，**** ****陆游**** -****钗头凤**
- 红酥手，黄縢酒，满城春色宫墙柳。东风恶，欢情薄。一怀愁绪，几年离索。
- 错、错、错。 春如旧，人空瘦，泪痕红浥鲛绡透。桃花落，闲池阁。山盟虽在，锦书难托。莫、莫、莫！
- **34****，**** ****陆游**** -****卜算子**** · ****咏梅**
- 驿外断桥边，寂寞开无主。已是黄昏独自愁，更著风和雨。
- 无意苦争春，一任群芳妒。零落成泥碾作尘，只有香如故。
- **35****，**** ****陆游**** -** **诉衷情**
- 当年万里觅封侯，匹马戍梁州。关河梦断何处？尘暗旧貂裘。
- 胡未灭，鬓先秋，泪空流。此生谁料，心在天山，身老沧洲。
- **36****，**** ****严蕊**** -****卜算子**
- 不是爱风尘，似被前缘误。花落花开自有时，总赖东君主。
- 去也终须去，住也如何住！若得山花插满头，莫问奴归处。
- **37****，辛弃疾**** - ****摸鱼儿**** **
- 更能消、几番风雨，匆匆春又归去。惜春长怕花开早，何况落红无数。春且住，见说道、天涯芳草无归路。怨春不语。算只有殷勤，画檐蛛网，尽日惹飞絮。 长门事，准拟佳期又误。蛾眉曾有人妒。千金纵买相如赋，脉脉此情谁诉？君莫舞，君不见、玉环飞燕皆尘土！闲愁最苦！休去倚危栏，斜阳正在，烟柳断肠处。
- **38****，**** ****辛弃疾**** - ****水龙吟**** · ****甲辰岁寿韩南涧尚书**
- 渡江天马南来，几人真是经纶手。长安父老，新亭风景，可怜依旧。夷甫诸人，神州沉陆，几曾回首。算平戎万里，功名本是，真儒事、公知否。
- 况有文章山斗。对桐阴、满庭清昼。当年堕地，而今试看，风云奔走。绿野风烟，平泉草木，东山歌酒。待他年，整顿乾坤事了，为先生寿。
- **39****，**** ****辛弃疾****- ****水龙吟**** · ****登建康赏心亭**
- 楚天千里清秋，水随天去秋无际。遥岑远目，献愁供恨，玉簪螺髻。落日楼头，断鸿声里，江南游子。把吴钩看了，栏杆拍遍，无人会，登临意。
- 休说鲈鱼堪脍，尽西风，季鹰归未？求田问舍，怕应羞见，刘郎才气。可惜流年，忧愁风雨，树犹如此！倩何人、唤取红巾翠袖，揾英雄泪！
- **40****，**** ****辛弃疾****- ****菩萨蛮**** · ****书江西造口壁**
- 郁孤台下清江水，中间多少行人泪。西北望长安，可怜无数山。
- 青山遮不住，毕竟东流去。江晚正愁余，山深闻鹧鸪。
- **41****，**** ****辛弃疾**** - ****青玉案**** · ****元夕**
- 东风夜放花千树。更吹落、星如雨。宝马雕车香满路。凤箫声动，玉壶光转，一夜鱼龙舞。蛾儿雪柳黄金缕。笑语盈盈暗香去。众里寻他千百度。蓦然回首，那人却在，灯火阑珊处。
- **41****，**** ****辛弃疾**** - ****清平乐**
- 茅檐低小。溪上青青草。醉里蛮音相媚好。白发谁家翁媪。
- 大儿锄豆溪东。中儿正织鸡笼。最喜小儿无赖，溪头卧剥莲蓬。
- **43****，**** ****辛弃疾**** - ****贺新郎**
- 甚矣吾衰矣。怅平生、交游零落，只今馀几。白发空垂三千丈，一笑人间万事。问何物、能令公喜。我见青山多妩媚，料青山、见我应如是。情与貌，略相似。一尊搔首东窗里。想渊明、停云诗就，此时风味。江左沈酣求名者，岂识浊醪妙理。回首叫、云飞风起。不恨古人吾不见，恨古人不见吾狂耳。知我者，二三子。
- **44****，**** ****辛弃疾****- ****破阵子**** · ****为陈同甫赋壮词以寄之**
- 醉里挑灯看剑，梦回吹角连营。八百里分麾下炙，五十弦翻塞外声。沙场秋点兵。 马作的卢飞快，弓如霹雳弦惊。了却君王天下事，赢得生前身后名。可怜白发生！
- **45****，**** ****辛弃疾**** - ****西江月**** · ****遣兴**
- 醉里且贪欢笑，要愁那得工夫。近来始觉古人书。信着全无是处。
- 昨夜松边醉倒，问松我醉何如。只疑松动要来扶。以手推松曰去。
- **46****，**** ****辛弃疾****- ****永遇乐**** · ****京口北固亭怀古**
- 千古江山，英雄无觅，孙仲谋处。舞榭歌台，风流总被雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问，廉颇老矣，尚能饭否？
- **47****，**** ****辛弃疾**** - ****南乡子**
- 何处望神州。满眼风光北固楼。千古兴亡多少事，悠悠。不尽长江衮衮流。
- 年少万兜鍪。坐断东南战未休。天下英雄谁敌手。曹刘。生子当如孙仲谋。
- **48****，**** ****陈亮****- ****水调歌头**** · ****送章德茂大卿使虏**
- 不见南师久，漫说北群空。当场只手，毕竟还我万夫雄。自笑堂堂汉使，得似洋洋河水，依旧只流东？且复穹庐拜，会向藁街逢！  尧之都，舜之壤，禹之封。于中应有，一个半个耻臣戎！万里腥膻如许，千古英灵安在，磅礴几时通？胡运何须问，赫日自当中！
- **49****，**** ****史达祖**** - ****双双燕**** · ****咏燕**
- 过春社了，度帘幕中间，去年尘冷。差池欲住，试入旧巢相并。还相雕梁藻井。又软语、商量不定。飘然快拂花梢，翠尾分开红影。芳径。芹泥雨润。爱贴地争飞，竞夸轻俊。红楼归晚，看足柳昏花暝。应自栖香正稳。便忘了、天涯芳信。愁损翠黛双蛾，日日画阑独凭。
- **50****，蒋捷**** - ****一剪梅**** · ****舟过吴江**
- 一片春愁待酒浇。江上舟摇，楼上帘招。秋娘渡与泰娘桥，风又飘飘，雨又萧萧。  何日归家洗客袍？银字笙调，心字香烧。流光容易把人抛，红了樱桃，绿了芭蕉。
- ---
- 李煜词
- 李煜词作精华十首
    - 清平乐
- 别来春半，触目柔肠断。砌下落梅如雪乱，拂了一身还满。
- 雁来音信无凭，路遥归梦难成。离恨恰如春草，更行更远还生。
    - 浪淘沙
- 往事只堪哀，对景难排。秋风庭院藓侵阶。一任珠帘闲不卷，终日谁来。
- 金锁已沉埋，壮气蒿莱。晚凉天净月华开。想得玉楼瑶殿影，空照秦淮。
    - 破阵子
- 四十年来家国，三千里地山河。凤阁龙楼连霄汉，玉树琼枝作烟萝，几曾识干戈。
- 一旦归为臣虏，沈腰潘鬓消磨。最是仓皇辞庙日，教坊犹奏别离歌，垂泪对宫娥。
    - 望江南
- 车如流水马如龙。花月正春风。
    - 虞美人
- 春花秋月何时了，往事知多少。小楼昨夜又东风，故国不堪回首月明中。
- 雕栏玉砌应犹在，只是朱颜改。问君能有几多愁？恰似一江春水向东流。
    - 相见欢
- 无言独上西楼，月如钩。寂寞梧桐深院锁清秋。
- 剪不断，理还乱，是离愁，别是一般滋味在心头。
    - 浪淘沙令
- 帘外雨潺潺，春意阑珊。罗衾不耐五更寒。梦里不知身是客，一晌贪欢。
- 独自莫凭栏，无限江山，别时容易见时难。流水落花春去也，天上人间。
    - 相见欢
- 林花谢了春红，太匆匆。无奈朝来寒雨，晚来风。
- 胭脂泪，相留醉，几时重。自是人生长恨，水长东。
- 9. 临江仙
- 樱桃落尽春归去，蝶翻金粉双飞。子规啼月小楼西，楞帘珠箔，惆怅卷金泥。
- 门巷寂寥人去后，望残烟草低迷。炉香闲袅凤凰儿，空持罗带，回首恨依依。
- 10， 捣练子令
- 深院静，小庭空，断续寒砧断续风。 无奈夜长人不寐，数声和月到帘栊。
